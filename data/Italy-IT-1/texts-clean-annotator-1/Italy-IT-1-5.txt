







 Con la sentenza impugnata, la Corte d'appello di Palermo confermava la decisione del Tribunale della stessa città in data 13 giugno 2012, con la quale C.G. era condannato alla pena di giustizia per i delitti di atti persecutori in danno della ex moglie, M.R. porto senza giustificato motivo di oggetti atti ad offendere e danneggiamento aggravato di un'automobile.



 Contro la decisione propone ricorso per cassazione l'imputato, con atto sottoscritto personalmente, deducendo violazione dell'articolo 606, lettera e), cod. proc. pen., per illogicità della motivazione e travisamento della prova. 2.1 Sotto il primo profilo si evidenzia che la motivazione si limita a richiamare de relato le già censurate e discutibili conclusioni del primo giudice. 2.2 Sotto il secondo profilo, si segnala che l'esame dell'imputato e l'escussione dibattimentale dei testi L B.A. J e L C.B. sono indicativi di uno stato d'animo della persona offesa caratterizzato da aggressività e non certo da ansia e paura, per cui in presenza di condotte connotate da reciproca aggressività doveva escludersi il delitto di atti persecutori. Si riportano a suffragio della deduzione alcuni passaggi delle deposizioni e si sottolinea che i comportamenti minacciosi e molesti posti in essere dalla I M. I in danno del C. sono incompatibili con un fondato timore per l'incolumità propria o di un prossimo congiunto. 2.3 Si contesta inoltre la sussistenza dell'aggravante di cui al comma 2 dell'art. 612-bis cod. pen., poiché all'epoca dei fatti contestati non vi era uno stato di separazione legale tra i coniugi.







 Il ricorso è inammissibile per rinuncia. 1.1 La rinuncia all'impugnazione è invero una dichiarazione abdicativa, irrevocabile e recettizia, che si esprime in un atto processuale a carattere formale, cui la legge ricollega l'effetto della inammissibilità dell'impugnazione stessa (Sez. 6, n. 23848 del 11/04/2013, Serrano Caceres, Rv. 255671). È altresì negozio formale che non ammette equipollenti e deve essere formulata nelle forme e nei termini stabiliti dall'art. 589 cod. proc. pen., al fine di garantire la provenienza dal soggetto legittimato e la ricezione dell'atto da parte 2 OSCURATA degli organi competenti., 1.2 Nel caso di specie sussistono i requisiti fissati dalla legge, in quanto la dichiarazione di rinuncia al ricorso per cassazione è stata fatta personalmente dall'imputato, con specifica indicazione del procedimento cui ineriva e del numero della sentenza impugnata ed è stata ritualmente trasmessa alla cancelleria di questa Corte (ove è pervenuto in data 27 gennaio 2014). Ne consegue che si impone la declaratoria di inammissibilità dell'impugnazione stessa, ai sensi degli artt. 589 e 591 cod. proc. pen., comma 1, lett. d) precludendo così, di fatto, la valutazione del ricorso.



 Alla dichiarazione di inammissibilità del ricorso consegue di diritto la condanna del ricorrente al pagamento delle spese processuali e, in mancanza di elementi indicativi dell'assenza di colpa (Corte Cost., sent. n. 186 del 2000), al versamento della somma di €500,00 alla cassa delle ammende. 2.1 A norma dell'art. 52 d. Igs. 196/03 va disposto che, in caso di diffusione del presente provvedimento, siano omesse le generalità e gli altri dati identificativi delle parti. 
 
Dichiara inammissibile il ricorso e condanna il ricorrente al pagamento delle spese processuali e della somma di euro 500,00 in favore della cassa delle ammende. 