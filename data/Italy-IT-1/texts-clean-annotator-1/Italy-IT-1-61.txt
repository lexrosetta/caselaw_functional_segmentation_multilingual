







Con ordinanza deliberata il 10/10/2014, il Tribunale del riesame di Firenze, per quanto è qui di interesse, ha confermato l'ordinanza del Giudice delle indagini preliminari del Tribunale di Grosseto in data 15/09/2014, con la quale è stata applicata a A.D. la misura cautelare degli arresti domiciliari in relazione al reato di atti persecutori in danno di P.G.B. e di V.M. e al reato di lesioni aggravate in danno di quest'ultimo. Avverso l'ordinanza del Tribunale del riesame di Firenze ha proposto ricorso per cassazione I A.D. l, attraverso il difensore avv. F. Mugnai, denunciando, nei termini di seguito enunciati nei limiti di cui all'art. 173, comma 1, disp. att. cod. proc. pen., vizi di motivazione. Con riferimento al reato di atti persecutori, l'ordinanza impugnata non ha valutato l'assoluta occasionalità degli episodi contestati, dato che confligge con la sussistenza di un deliberato disegno persecutorio nel quale si sostanzia la condotta di cui all'art. 612 bis cod. pen. L'insussistenza di gravi indizi di colpevolezza in ordine al reato di atti persecutori esclude la circostanza aggravante ex art. 61, primo comma, n. 2, cod. pen. e, quindi, l'applicabilità della misura cautelare con riferimento al reato di lesioni.







Il ricorso è inammissibile. Nei termini in cui è descritta con l'imputazione provvisoria, la fattispecie ex art. 612 bis cod. pen. attribuita a A.D. (in concorso con I B.L. I) si articola in una pluralità di condotte, che rinvengono il loro antefatto nell'incidente stradale nel quale erano stati coinvolti lo stesso g3 e P.G.B. (incidente nel quale quest'ultimo riportava lesioni): subito dopo l'incidente aveva percosso e minacciato n facendo seguire a ciò la pubblicazione su facebook di frasi minatorie; dopo la denuncia presentata da TPI, le condotte si erano indirizzate verso il genero di questi il V.M. b, minacciato reiteratamente al fine di far ritirare al 171 la denuncia: le minacce venivano realizzate passando continuamente sotto la casa di V. , rivolgendogli sguardi e gesti minacciosi, nonché procurandogli le lesioni aggravate di cui al capo B). I giudici cautelari hanno ritenuto credibile la versione prospettata nelle denunce delle persone offese, in quanto corroborata da numerose testimonianze di persone indifferenti alla vicenda. A fronte del quadro indiziario delineato - in 2 OSCURATA linea con l'ordinanza applicativa - dal Tribunale del riesame (quadro non oggetto di specifiche censure da parte del ricorso) la prospettazione dell'occasionalità delle condotte sulle quali fa leva il ricorso, per un verso, risulta carente della necessaria correlazione tra le argomentazioni riportate dalla decisione impugnata (con riguardo, in particolare, alla ricostruzione in fatto della vicenda) e quelle poste a fondamento dell'impugnazione (Sez. 4, n. 18826 del 09/02/2012 - dep. 16/05/2012, Pezzo, Rv. 253849), mentre, per altro verso, deduce, sostanzialmente, questioni di merito, sollecitando una rivisitazione, esorbitante dai compiti del giudice di legittimità, della valutazione del materiale indiziario operata dal giudice del riesame, con motivazione immune da vizi logici. L'inammissibilità delle censure relative al reato di cui all'art. .612 bis cod. pen. determina l'assorbimento di quella relativa al reato di lesioni aggravate. Alla declaratoria d'inammissibilità del ricorso, consegue la condanna del ricorrente al pagamento delle spese processuali e al versamento alla Cassa delle ammende della somma, che si stima equa, di Euro 1.000,00. In caso di diffusione del presente provvedimento omettere le generalità e gli altri dati identificativi a norma dell'art. 52 d.lgs. 196/03. Dichiara inammissibile il ricorso e condanna il ricorrente al pagamento delle spese processuali e della somma di euro 1.000,00 in favore della Cassa delle Ammende.