

Fatto e diritto 

Propone ricorso per cassazione il Procuratore generale della Repubblica di Firenze avverso la sentenza del locale Tribunale in data 20 dicembre 2012, con la quale è stato dichiarato non doversi procedere, per remissione di querela, nei confronti di B.G. , imputato dei reati di cui all'articolo 612 bis primo e secondo comma c.p. nonchè 582 c.p. (fatti commessi il 27 luglio 2009 in danno di F.K. ). Deduce l' impugnante la violazione degli articoli 612 bis comma 4 e 582 comma 2 c.p. Segnala che entrambi i reati in contestazione sono procedibili di ufficio ed erroneamente sono stati ritenuti soggetti a querela di parte. In particolare, relati amente al reato di lesioni personali, ricorreva la circostanza aggravante dell'articolo 576 .1•1, 5.1 cp in quanto il fatto era stato commesso dall'autore del delitto previsto dall'articolo 612 bis cp nei confronti della stessa persona offesa. Si trattava, invero, di una circostanza da ritenere contestata in fatto. E l'articolo 576 cp viene ad operare anche in virtù del disposto dell'articolo 582 comma due cp. Fa presente altresì che l'azione penale avrebbe dovuto essere esercitata con la presentazione di una richiesta di rinvio a giudizio. Il ricorso è fondato. In primo luogo va riconosciuto che il reato contestato al capo b) della imputazione e cioè quello di lesioni personali volontarie poteva ritenersi procedibile querela, come disposto dall'articolo 582 comma due, se non fossero ricorse le circostanze aggravanti previste dall'articolo 585. Ed invece, nella specie, proprio tale aggravante di fatto era da ritenersi configurabile e contestata in quanto l'articolo 585, come segnalato dal Procuratore generale impugnante, contempla il richiamo alle circostanze aggravanti previste dall'articolo 576 e, fra queste, deve ritenersi inclusa nell'atto d'imputazione quella indicata nello stesso articolo 576 al punto 5.1 introdotta con decreto-legge n. 11 del febbraio 2009, ossia dell'essere stato commesso, il reato di lesioni, dall'autore del delitto di atti persecutori nei confronti della stessa persona offesa. Va applicata, al riguardo, la costante giurisprudenza di legittimità (vedi tra le molte Sez. 2, Sentenza n. 14651 del 10/01/2013 Ud. (dep. 28/03/2013 ) Rv. 255793 ) secondo cui, ai fini della contestazione di una aggravante, non è necessaria la specifica indicazione della norma che la prevede, essendo sufficiente la precisa enunciazione "in fatto" della stessa, così che l'imputato possa avere cognizione degli elementi di fatto che la integrano. E nel caso di specie proprio la lettura del capo d'imputazione, nel quale sono contestualmente enunciati sia la contestazione del reato di lesioni personali volontarie che quella di atti persecutori a carico dello stesso soggetto agente, nei confronti della stessa persona offesa, con apparente sovrapponibilità cronologica, può dirsi che l'imputato abbia visto contestata nei propri confronti anche la completa situazione di fatto che dà luogo alla aggravante appena menzionata. D'altro canto, una volta riconosciuto che il reato di lesioni personali volontarie era procedibile d'ufficio, salvi ovviamente gli accertamenti di fatto in ordine al se, effettivamente e concretamente il reato di atti persecutori si sia protratto anche fino alla data di commissione del reato di lesioni volontarie, viene in considerazione l'ulteriore rilievo della ipotizzabile connessione, ai sensi dell'articolo 12 cp, fra il delitto sub a) e quello su b) sia con riferimento al profilo della unificabilità delle condotte nel vincolo della continuazione sia con riferimento al profilo del nesso teologico. E tale ipotizzabile vincolo di connessione comporta, ai sensi dell'articolo 612 bis secondo comma, la procedibilità d'ufficio anche per tale reato. Come evidenziato anche dal PG, essendo stata superata la fase per la eccezione sulla instaurazione del rito, la restituzione degli atti, per il giudizio, deve avvenire nei confronti del Tribunale. 

1 OSCURATA annulla la sentenza impugnata con rinvio al Tribunale di Firenze per il giudizio.