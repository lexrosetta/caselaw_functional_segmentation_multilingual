 Con sentenza in data 28 marzo 2012 del Tribunale di Como, confermata dalla Corte d'appello di Milano il 7 maggio 2013, M.F. era condannato alla pena di giustizia per i reati di calunnia, atti persecutori, esercizio arbitrario delle proprie ragioni, lesioni ed ingiuria. I fatti trovano origine nella sentenza del Tribunale di Como, che ha disciplinato lo scioglimento della comunione tra l'imputato, la_madrel B.G. e le sorelle' M.D. + ALTRI mediante la divisione dei fondi appartenenti al defunto M.B.



 Ha proposto ricorso per cassazione l'imputato, per il tramite del difensore, avv. Daniela Danieli, affidandolo a due motivi. 2.1 Con il primo motivo si deduce violazione dell'articolo 606, lettera b), cod. proc. pen., in relazione all'articolo 612 bis cod. pen., poiché nel caso di specie non vi sono gli elementi costitutivi del reato, giacché la condotta presa in considerazione è la stessa già contestata come esercizio arbitrario delle proprie ragioni, per cui deve escludersi la possibilità di una doppia imputazione, sia sotto il profilo soggettivo, per la presenza del dolo specifico richiesto dall'articolo 393 cod. pen., sia sotto il profilo oggettivo, anche in considerazione della inidoneità delle azioni ad ingenerare uno stato psicologico tale da modificare le abitudini di vita di una persona media. 2.2 Con il secondo motivo si denuncia violazione dell'articolo 606, lettera e), cod. proc. pen., in relazione all'articolo 612 bis cod. pen., poiché nessuna indagine è stata svolta sull'elemento soggettivo del reato, limitandosi il giudice di primo grado ad affermare erroneamente la sussistenza del dolo specifico (in luogo di quello generico) ed addirittura sostenendo che gli effetti della condotta "non sono stati oggetto di approfondita istruttoria".







 La sentenza della Corte d'appello di Milano va annullata con rinvio, in relazione al secondo motivo di ricorso. La sintetica motivazione della sentenza di primo grado afferma correttamente la concorrenza sul piano materiale dei due reati di esercizio arbitrario delle proprie ragioni e di atti persecutori, sia pure sulla base di un presupposto errato (la sussistenza di due diverse forme di dolo specifico previste dalle norme incriminatrici); quanto all'evento del delitto previsto dall'articolo 612 OSCURATA bis cod. pen., però, pur dando atto di una limitata istruttoria, supporta le deposizioni delle persone offese con una regola di "comune esperienza" della quale non si comprende la matrice; a fronte di ciò, la sentenza di appello si limita, in maniera del tutto apodittica, a confermare la sussistenza del reato sotto il profilo oggettivo, poiché le persone offese M.D. e N.S. hanno dichiarato di aver modificato le proprie abitudini di vita, non avendo più frequentato i luoghi nemmeno per andare a trovare la madre.



 Come questa Corte ha già avuto modo di precisare, il delitto di atti persecutori è reato abituale di evento, per la cui sussistenza, sotto il profilo dell'elemento soggettivo, è sufficiente il dolo generico, il quale è integrato dalla volontà di porre in essere le condotte di minaccia e molestia nella consapevolezza della idoneità delle medesime alla produzione di uno degli eventi alternativamente previsti dalla norma incriminatrice (Sez. 5, n. 20993/13 del 27 novembre 2012, Feola, Rv. 255436). 2.2 Il dolo richiesto per la consumazione del reato deve strutturarsi in modo da ricomprendere in maniera unitaria tutte le componenti della fattispecie tipica. Ciò non significa, peraltro, che sia necessaria la preventiva ed unitaria programmazione dei singoli atti persecutori da parte dell'agente, ma più semplicemente che il dolo, oltre a supportare ognuno di essi, deve altresì essere alimentato dalla (eventualmente graduale) raggiunta consapevolezza della loro abitualità (in tal senso con riguardo ai reati abituali in genere ex multis Sez. 6, n. 3965 del 17 ottobre 1994, P.M. in proc. Fiorillo, Rv. 199478). Ed in tal senso anche l'evento del reato deve necessariamente rispecchiarsi nell'elemento soggettivo, rientrando nell'oggetto del dolo quantomeno la sua rappresentazione quale conseguenza della reiterazione delle condotte volontariamente poste in essere. 2.3 Così come strutturato, pertanto, l'elemento soggettivo può atteggiarsi anche nelle forme del dolo eventuale. Infatti la mera richiesta della reiterazione delle condotte non costituisce elemento sufficiente per affermare la necessaria ricorrenza di un dolo intenzionale, mentre, nel configurare la fattispecie il legislatore non ha fatto alcun riferimento ai possibili moventi della condotta, che dunque in alcun modo si devono riflettere nell'elemento soggettivo.



 La sentenza impugnata ha del tutto omesso ogni indagine sull'elemento soggettivo del reato, indagine tanto più necessaria in presenza di una contestazione articolata come quella oggetto del presente procedimento. Se dunque l'accertamento è definitivo in riferimento ai reati contestati ai capi a), c), d) ed f) - rispetto ai quali non vi è stata impugnazione - e dunque anche alla relativa pena di due anni e quattro mesi di reclusione, la sentenza va OSCURATA annullata con rinvio per nuovo esame in ordine al reato di cui al capo b) (atti persecutori).



 In conclusione la sentenza impugnata va annullata, limitatamente al capo b) dell'imputazione, con rinvio ad altra sezione della Corte d'appello di Milano per nuovo esame. Annulla la sentenza impugnata con rinvio ad altra sezione della Corte di appello di Milano per nuovo esame. 