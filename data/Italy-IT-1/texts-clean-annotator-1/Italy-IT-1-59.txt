





 Il difensore di A.P.P. propone ricorso per cassazione contro la sentenza - emessa dalla Corte d'Appello di Milano, in data 10 aprile 2014 che, in parziale riforma della decisione del Tribunale di Milano, concedeva all'imputato le circostanze attenuanti generiche, con giudizio di equivalenza rispetto alle contestate aggravanti, rideterminando la pena in anni uno di reclusione e confermando nel resto la decisione impugnata.



 L'imputato era stato tratto a giudizio per rispondere del delitto previsto all'articolo 612 •bis del codice penale e di numerosi delitti collegati (diffamazione, violazione privata, minaccia, molestia o disturbo delle persone, violazione della corrispondenza, accesso abusivo ad un sistema informatico, illecito trattamento di dati sensibili e ricettazione). Dalle emergenze processuali era emerso che, tra l'imputato e C.L. era intercorso un rapporto affettivo, la cui cessazione aveva comportato una energica reazione del primo, manifestatasi in una serie di condotte caratterizzate da assillanti chiamate, l'invio di numerosi messaggi sms nei confronti della persona offesa, del fratello di questi, I S.D. di parenti e amici del C. , oltre che dalla pubblicazione, sul network Facebook, delle lettere ricevute dall'imputato e provenienti da C.L.



 All'esito del giudizio di primo grado l'imputato era stato ritenuto responsabile del delitto di atti persecutori e di molestie e disturbo delle persone, mentre le altre imputazione erano state ritenute assorbite nel primo reato (violenza privata minaccia, limitatamente agli episodi relativi alla persona di C.L. ), per altre ipotesi era stata rilevata la mancanza della condizione di procedibilità o l'insussistenza del fatto. Il Tribunale nell'affermare la responsabilità penale dell'imputato aveva negato il riconoscimento delle attenuanti generiche.



 Avverso tale decisione ha proposto appello l'imputato, contestando la sussistenza del delitto di atti persecutori, deducendo la carenza di prova in ordine alle condotte, con riferimento al perdurante grave stato di ansia e di paura prodotto nel C. e insistendo per il riconoscimento delle attenuanti generiche.



 La Corte territoriale riteneva fondato il gravame limitatamente alla mancata concessione delle attenuanti generiche, rigettando, nel resto, i motivi di impugnazione.



 Avverso tale decisione propone ricorso per cassazione personalmente l'imputato, lamentando mancanza, contraddittorietà e manifesta illogicità della motivazione, OSCURATA rilevando che la persona offesa sarebbe stata vittima di stalking ad opera del fratello, S. e non in conseguenza della condotta posta in essere dall'imputato.







La sentenza impugnata non merita censura.



 Con l'unico motivo di ricorso l'imputato deduce vizio di motivazione poiché, dopo avere ricostruito in fatto il rapporto affettivo esistente con la persona offesa, il tenore delle comunicazioni e l'atteggiamento dei protagonisti della vicenda precisa di avere voluto solo manifestare la genuinità dei propri sentimenti, che era stati contrastati profondamente dall'attività posta in essere dal fratello dell'imputato, S. Che aveva indotto il• giovane I C. F.ad allontanarsi dai luoghi di abituale residenza, per far cessare la relazione sentimentale. Conseguentemente l'attività di stalking sarebbe riferibile più alla condotta del fratello che a quella dell'imputato. Sotto tale profilo la motivazione della Corte d'Appello sarebbe carente, contraddittoria e illogica, non avendo valutato adeguatamente il complesso dei comportamenti tenuti nell'ambito familiare, sociale e lavorativo da parte della vittima del reato, che avrebbe modificato il proprio stile di vita in conseguenza delle imposizioni del S.



 Il motivo è inammissibile poiché con le argomentazioni poste a sostegno del ricorso non si contestano le condotte materiali analiticamente evidenziate dalla Corte territoriale, limitandosi il ricorrente ad una ricostruzione personale della vicenda sentimentale, irrilevante ai fini della configurabilità dei delitti oggetto di condanna.



 Alla pronuncia di inammissibilità consegue ex art. 616 cod. proc.- pen, la condanna del ricorrente al pagamento delle spese processuali, nonché al versamento-, in favore della Cassa delle ammende, di una somma che, in ragione delle questioni dedotte, appare equo determinare in euro 1.000,00.



 Considerato il titolo del reato e la peculiarità della fattispecie, la Corte ritiene - ai sensi dell'art. 52 d.lgs. 30 giugno 2003, n. 196 - di disporre l'omissione, in caso di diffusione del presente provvedimento, dell'indicazione delle generalità e degli altri dati identificativi delle parti del processo. 

Dichiara inammissibile il ricorso e condanna il ricorrente al pagamento delle spese processuali e della somma di euro 1.000 in favore della Cassa delle Ammende. Dispone l'omissione, in caso di diffusione del presente provvedimento, dell'indicazione delle generalità e degli altri dati identificativi delle parti del processo. 