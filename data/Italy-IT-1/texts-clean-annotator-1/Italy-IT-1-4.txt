



Propone ricorso per cassazione I C.L. avverso la sentenza della Corte d'appello di Bologna in data 16 maggio 2014 con la quale è stata confermata quella di primo grado, di condanna in ordine al reato di atti persecutori (articolo 612 bis c.p.) posto in essere tra febbraio e marzo del 2012, in danno del fratello S. e della madre A.M. Deduce l'erroneità della qualificazione giuridica del fatto. Questo era stato denunciato in più occasioni dal fratello dell'imputato, poi costituitosi parte civile, soggetto di dubbia attendibilità. Aveva fatto riferimento invero al timore per la propria incolumità i mentre la madre dell'imputato aveva sostenuto il contrario, pur riconoscendo che costui avanzava continue richieste di danaro. Anche la sorella A. aveva negato che l'imputato avesse tenuto un comportamento violento, riconoscendo soltanto che aveva dei problemi di tossicodipendenza. Ne consegue che il fatto avrebbe dovuto essere inquadrato come semplice ingiuria o minaccia, non essendo stato neppure accertato che i suoi familiari avessero patito un perdurante stato d'ansia o di paura o che avessero modificato, nel breve lasso di tempo cui si riferivano le condotte, le proprie abitudini di vita. Il ricorso è inammissibile perché fondato su ragioni diverse da quelle che possono essere sottoposte al giudice della legittimità. Con l'atto d'impugnazione la difesa finisce per sottoporre direttamente alla Corte di cassazione, per la propria autonoma valutazione, risultati di prova già adeguatamente considerati ed apprezzati dal giudice del merito. In particolare la Corte territoriale ha dato ampio conto del tenore inequivoco delle dichiarazioni accusatorie del fratello dell'imputato il quale aveva anche fatto riferimento al mutamento delle abitudini di vita delle persone offese che evitavano di uscire se non accompagnate. Ma la Corte territoriale ha anche valorizzato la deposizione della madre del prevenuto, coerente con quella del figlio ma. siore, attestando appunto che la stessa è risultata conforme a quanto dichiarato dal figlio S. e dalla nuora, avendo chiaramente alluso alla necessità di chiudersi in casa a chiave quando arrivava l'altro figlio e allo stato d'ansia in cui tale situazione la precipitava; di tali eventi aveva dato conto anche la sorella dell'imputato. La motivazione del giudice dell'appello si è basata anche sulle conformi dichiarazioni della vicina di casa I F.S. I e su quelle dell'operante di PG I F.M. i nonché del maresciallo V. Rilevante è stato anche il comportamento processuale dell'imputato in ordine al quale la Corte ha riferito che ha ammesso, quando gli venivano rifiutati i danari, di aver tirato fuori parole grosse nel tentativo di stressare volutamente la madre e il fratello e tutti quelli che abitavano nella palazzina. Come si vede, il ragionamento probatorio del giudice dell'appello, adesivo ed integrativo di quello del giudice di primo grado, era completo e del tutto conforme al paradigma normativo del reato di cui all'articolo 612 bis, con la conseguenza che quanto esposto nel ricorso è risultato soltanto il tentativo di accreditamento di una realtà diversa da quella già motivatamente ed esaustivamente apprezzata dai giudici del merito: tentativo non consentito nella sede della legittimità. Alla inammissibilità consegue, ex art. 616 cpp, la condanna del ricorrente al versamento, in favore della cassa delle ammende, di una somma che appare equo determinare in euro 1000. 1 OSCURATA 
Dichiara inammissibile i ricorso e condanna il ricorrente al pagamento delle spese del procedimento ed a versare alla cassa delle ammende la somma di euro 1000. 