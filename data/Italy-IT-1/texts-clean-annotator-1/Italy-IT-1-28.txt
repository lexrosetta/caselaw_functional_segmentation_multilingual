







 Il Tribunale di Verona, con sentenza integralmente confermata dalla Corte di appello di Venezia in data 27/5/2014, ha ritenuto I B.C. I responsabile di atti persecutori (art. 612-bis cod. pen.) in danno di F.R. i donna con cui aveva avuto una relazione sentimentale, e lo ha condannato a pena di giustizia, oltre al risarcimento del danno in favore della persona offesa, costituitasi parte civile . Alla base della decisione vi sono le dichiarazioni della persona offesa, giudicate coerenti e credibili.



 Contro la sentenza suddetta ha proposto ricorso per Cassazione, nell'interesse dell'imputato, l'avv. Ernesto De Toni, il quale lamenta, con unico motivo, l'erronea applicazione dell'art. 612/bis cod. pen. e il vizio di motivazione con riguardo all'affermazione della penale responsabilità, in quanto, a suo giudizio, l'istruttoria penale non ha offerto elementi a suffragio dell'esistenza dell'elemento oggettivo e di quello soggettivo del reato.







Il ricorso è inammissibile per genericità. Con consolidato orientamento, questa Corte ha avuto modo di precisare che "è inammissibile il ricorso per Cassazione fondato su motivi che ripropongono le stesse ragioni già discusse e ritenute infondate dal giudice del gravame, dovendosi gli stessi considerare non specifici. La mancanza di specificità del motivo, invero, dev'essere apprezzata non solo per la sua genericità, come indeterminatezza, ma anche per la mancanza di correlazione tra le ragioni argomentate dalla decisione impugnata e quelle poste a fondamento dell'impugnazione, questa non potendo ignorare le esplicitazioni del giudice censurato senza cadere nel vizio di aspecificità...." (Cass., sez. 4, n. 5191 del 29/3/2000, Rv. 216473. Da ultimo, Cass., n. 28011 del 15/2/2013). In particolare il giudice di merito ha evidenziato come il quadro delineato dalla persona offesa - la cui credibilità non è nemmeno stata contestata dal ricorrente, salvo un generico riferimento all'arricchimento del racconto da quest'ultima operato - deponga inequivocabilmente per un atteggiamento ossessivo e maniacale dell'imputato nei confronti della ex-convivente, a cagione della sua i if OSCURATA natura possessiva e della incapacità di rassegnarsi alla fine del rapporto, manifestatasi con una quantità enorme di telefonate e di SMS, con cadenza pressoché giornaliera e finanche notturna, appostamenti, anch'essi notturni, inseguimenti e tentativi di approccio che hanno prostrato la donna e costretta a rivolgersi, in più occasioni, alle Forze dell'Ordine e a mutare le proprie abitudini di vita (relative ai percorsi seguiti per recarsi al lavoro, alle comunicazioni, ecc.). Il tutto generato dalla pretesa del B. di tenere la donna legata a sé nonostante la contrarietà di quest'ultima alla prosecuzione del rapporto, con la conseguenza che l'imputato si è reso artefice di tutte e tre le evenienze prese in considerazione dalla norma incriminatrice. Quanto all'elemento soggettivo del reato, correttamente è stato affermato che esso ha la natura di dolo generico e che le condotte ascritte al B. hanno effettivamente l'attitudine a provocare le conseguenze descritte dalla persona offesa, cosicché le dichiarazioni di quest'ultima intorno alle patite conseguenze del reato - rivestono i caratteri della congruità e della adeguatezza rispetto all'accertamento - necessario per affermare la consumazione del reato - richiesto in concreto. Per effetto di tanto, il motivo di ricorso, siccome inutilmente ripetitivo della tesi sostenuta nel giudizio, va disatteso, non essendo suffragato da argomenti idonei a incidere, anche in termini meramente dubitativi, sul compendio degli elementi che hanno portato la Corte territoriale all'affermazione della penale responsabilità per il reato di cui all'art. 612-bis cod. pen.. Ai sensi dell'articolo 616 cod. proc. pen., con il provvedimento che dichiara inammissibile il ricorso, la parte privata che lo ha proposto deve essere condannata al pagamento delle spese del procedimento, nonché — ravvisandosi profili di colpa nella determinazione della causa di inammissibilità - al pagamento a favore della cassa delle ammende della somma di mille euro, così equitativamente fissata in ragione dei motivi dedotti 

Dichiara inammissibile il ricorso e condanna il ricorrente al pagamento delle spese processuali e della somma di C 1.000 a favore della Cassa delle ammende. 