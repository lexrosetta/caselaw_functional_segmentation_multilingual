



 Con la decisione in epigrafe la Corte d'appello di Roma, in parziale riforma della sentenza emessa il 22 gennaio 2013 dal Tribunale di Roma, ha OSCURATA assolto D.P.G. dal reato di tentata estorsione (capo F) per l'insussistenza del fatto e ha rideterminato la pena in anni tre di reclusione per i residui reati, confermando la condanna per il risarcimento dei danni in favore della parte civile costituita, G.C. In particolare, l'imputato è stato ritenuto responsabile dei seguenti reati: - art. 572 c.p. (capo C), per avere maltrattato la convivente G. e i figli minori, con continue minacce e condotte violente  - art. 612-bis c.p. (capo A), per avere con condotte reiterate, minacciato e molestato l'ex convivente, seguendola nei suoi spostamenti, telefonandole ripetutamente, ingiuriandola e minacciandola, fino a provocarle un perdurante e grave stato di ansia e di paura, assorbiti in questo reato i fatti di maltrattamenti successivi all'interruzione del rapporto di convivenza (in (omissis) - art. 609-bis c.p. (capo B), per avere costretto la G. a subire atti sessuali, consistiti in baci e toccamenti (ir (omissis) - artt. 582 e 585 c.p. (capo D), per avere ferito la G. con un paio di forbici (in (omissis) ); - art. 610 c.p. (capo E), per avere costretto con minacce la G. a seguirlo a (omissis) (in (omissis) - art. 635 c.p. (capo G), per avere volontariamente danneggiato con un calcio il cofano dell'autovettura della G. - art. 4 legge n. 110 del 1975 (capo H), per avere portato in luogo pubblico un coltello e un paio di forbici, oggetti idonei all'offesa (in (omissis) il (omissis) I.



 Ha proposto ricorso per cassazione il difensore dell'imputato.  Con il primo motivo deduce l'erronea applicazione degli artt. 572 e 612-bis c.p., contestando il ritenuto assorbimento del reato di maltrattamenti (capo C) nel reato di atti persecutori aggravato (capo A) e sostenendo, al contrario, che essendo i maltrattamenti iniziati durante la convivenza con la G. i giudici avrebbero dovuto ritenere il solo reato di cui all'art. 572 c.p. al dì fuori del concorso con il reato previsto dall'art. 612-bis c.p.; peraltro, sostiene che anche il reato di violenza privata avrebbe dovuto essere \ assorbito dai maltrattamenti. OSCURATA  Con il secondo motivo denuncia il vizio di motivazione e il travisamento delle prove, sostenendo che i giudici di merito avrebbero dato un eccessivo peso alle dichiarazioni della persona offesa, omettendo di considerare il risentimento e l'acredine della G. che ne avrebbero compromesso la credibilità. In particolare, il ricorrente contesta la motivazione della sentenza in ordine all'episodio di violenza privata (capo E), rilevando che non risulta dimostrato che l'imputato abbia costretto la a seguirlo a con minacce; per G. (omissis) quanto riguarda l'episodio di violenza sessuale (capo B) assume che la stessa persona offesa avrebbe ridimensionato la condotta dell'imputato, escludendo ogni violenza, sicché il fatto avrebbe dovuto al più essere qualificato come tentativo; in ordine al danneggiamento (capo G) evidenzia che a carico vi sia solo la dichiarazione della ; infine, riguardo al possesso del coltello e G. delle forbici sostiene che i giudici non avrebbero considerato la giustificazione offerta dall'imputato, secondo cui si trattava di oggetti che utilizzava per riparare la sua bicicletta. . Con l'ultimo motivo lamenta la mancata applicazione delle attenuanti generiche, negate in base alla reiterazione delle condotte criminose, nonostante l'esclusione della recidiva.







Il primo motivo è infondato, in quanto correttamente la sentenza impugnata ha ritenuto configurabile il reato di stalking per i fatti successivi al 6.5.2010, data in cui, cessata la convivenza, la G. lascia la comune abitazione per recarsi con i figli presso i suoi genitori. In sostanza, in questo caso si è esclusa la possibilità di assorbire il reato di cui all'art. 612-bis c.p. in quello di maltrattamenti perché si tratta di fatti posti in essere con riferimento a situazioni diverse, in cui la linea di demarcazione è costituita dalla cessazione di ogni rapporto di convivenza. Nel ricorso si sostiene, sulla base di una decisione resa da questa Corte (Sez. VI, 24 novembre 2011, n. 24575, F.), che la cessazione di fatto della convivenza, quando i maltrattamenti hanno avuto inizio prima della rottura del rapporto e siano proseguiti anche dopo, non fa venir meno la OSCURATA configurabilità del reato di cui all'art. 572 c.p. che assorbe l'ipotesi aggravata di cui all'art. 612-bis c.p. In questo senso è la giurisprudenza in tema di maltrattamenti, secondo cui la cessazione del rapporto di convivenza, ad esempio a seguito di separazione di fatto, non influisce sulla sussistenza del reato, in quanto restano integri i doveri di rispetto reciproco e di assistenza morale e materiale che sorgono dal rapporto coniugale. Tuttavia, si osserva che la stessa sentenza citata dal ricorrente - menzionata anche dalla Corte d'appello a sostegno della propria tesi riconosce che è configurabile l'ipotesi aggravata del reato di atti persecutori in presenza di condotte che, sorte nell'ambito della comunità familiare, esulino dalla fattispecie dei maltrattamenti per la sopravvenuta cessazione del vincolo familiare ed affettivo, che si realizza con il divorzio oppure in caso di relazione affettiva definitivamente cessata con la persona offesa. Nel caso in esame è evidente che i giudici di secondo grado hanno ritenuto definitivamente cessata la relazione affettiva tra l'imputato e il coniuge, ritenendo configurabile, dalla cessazione del rapporto, il reato di stalking, sulla base di una valutazione di merito che non è possibile sindacare in sede di legittimità. Del tutto infondato è il motivo con cui il ricorrente censura la sentenza per avere ritenuto credibile la persona offesa. Invero, la Corte territoriale ha fatto una corretta applicazione della disciplina in materia, verificando la credibilità della G. anche attraverso i riscontri alle sue dichiarazioni, costituite dalle testimonianze rese dalla madre, dal figlio e da una collega di lavoro, nonché dai certificati medici prodotti e dalla relazione medica del 2010. Da questo quadro probatorio i giudici hanno desunto l'abitualità dei comportamenti violenti tenuti dall'imputato, caratterizzati dalla volontà di vessare la persona offesa. Le testimonianze della G. e la sua ritenuta credibilità sono alla base del riconoscimento della responsabilità del D.P. in relazione ai residui episodi di cui ai capi E), B) e G), che vengono contestati nel ricorso mettendo solo in discussione quanto dichiarato dalla persona offesa. Per ognuno di essi la Corte territoriale ha offerto una attenta e logica ricostruzione che non viene OSCURATA intaccata dalle censure generiche del ricorso che attingono continuamente nel merito. Anche in relazione alla contravvenzione di cui al capo H) la sentenza evidenzia come il porto di strumenti atti ad offendere fuori della sua abitazione è risultato del tutto ingiustificato, non avendo dimostrato alcuna relazione tra tali oggetti e una utilizzazione di essi per la riparazione ella bicicletta.  Infine, infondato è il motivo che riguarda la manata applicazione delle attenuanti generiche, in quanto i giudici le hanno negate in base alla considerazione della gravità della condotta reiterata nel tempo, motivazione questa che appare immune da vizi logici e che in quanto tale non è censurabile in sede di legittimità.  In conclusione, il ricorso deve essere rigettato, con la condanna del ricorrente al pagamento delle spese processuali e alla rifusione delle spese sostenute dalla parte civile in questo grado del giudizio, che si liquidano in complessivi euro 3.200,00 oltre i.v.a. e c.p.a. 

Rigetta il ricorso e condanna il ricorrente al pagamento delle spese processuali nonché alla rifusione delle spese sostenute in questo grado dalla parte civile, G.C. , spese che liquida in euro 3.200,00, oltre i.v.a. e c.p.a. 