







 VITELLI Giuseppe ricorre avverso la sentenza in epigrafe che, in parziale riforma della decisione del Tribunale di Pescara, riqualificata la contestazione di cui al capo b) in furto con strappo e confermata la decisione del primo giudice in relazione alle altre ipotesi contestate di atti persecutori e lesioni personali, con il riconoscimento delle circostanze attenuanti generiche e del danno di particolare tenuità, rideterminava la pena in mesi otto di reclusione ed euro 200 di multa.



 Il ricorrente deduce difetto di motivazione in relazione alla ritenuta attendibilità della persona offesa ponendo in luce le contraddizioni emerse rispetto alle dichiarazioni del teste Mazzarulli. Con ulteriore articolazione assume violazione di legge in relazione alla qualificazione giuridica del reato sub b) il quale doveva essere sussunto nella ipotesi di esercizio arbitrario delle proprie ragioni con violenza alla persona laddove lo scopo del ricorrente non era quello di conseguire un vantaggio patrimoniale ma di rientrare in possesso di un bene che riteneva fosse ancora suo, sebbene donato alla persona offesa; con una terza articolazione si doleva del trattamento sanzionatorio di molto superiore al minimo edittale.







 Ebbene, ritiene il Collegio che i motivi sopra richiamati siano manifestamente infondati, in quanto generici e privi di confronto con la decisione impugnata che ha fornito adeguata contezza delle ragioni che hanno portato al riconoscimento della ipotesi delittuosa di cui all'art.612 bis cod.pen. evidenziando tutte le occasioni in cui il Vitelli aveva posto in essere un comportamento insistente, molesto, petulante, minaccioso e persecutorio concretizzatosi in inseguimenti, messaggi telefonici, contatti anche con amici della persona offesa con la intenzione di isolarla, di minacce al teste Mazzarulli invitato a lasciare stare la donna, condotte riscontrate dai messaggi telefonici e via internet, pure esibiti agli inquirenti che ne davano atto e dalla testimonianza del Mazzarulli che ha ammesso di essere stato inseguito e ammonito dall'imputato con comportamento agitato, realizzandosi appieno la consumazione del reato contestato anche in presenza di mole- stie, minacce e inseguimenti posti in essere nei confronti di terzi (sez.III, 6.10.2015, V, Rv.265809). 3.1 Nessuna limitazione della attendibilità della persona offesa deriva poi dal contenuto della testimonianza del Mazzarulli il quale, come correttamente indica- to dal giudice distrettuale, ha invece confermato la molestia e l'indebito intervento N. RG. to del Vitelli da quale era stato ammonito a non frequentare la persona offesa, avendo ritrattato soltanto l'accusa di essere stato percosso, ma la corte di appello ha fornito idonea spiegazione della ritrattazione nella volontà del dichiarante di non nuocere all'imputato, come risulta evidente dal rifiuto di sporgere querela nei suoi confronti. 3.2 Assolutamente infondato è anche il secondo motivo di ricorso atteso che ai fini della configurabilità del reato di furto il fine di profitto, nel quale si concreta il dolo specifico, non ha necessario riferimento alla volontà di trarre una utilità patrimoniale dal bene sottratto, essendo sufficiente il desiderio di soddisfacimento di una esigenza psichica ed interiore sebbene rivolta verso un bene della vita avente un valore economico, ma rivolta a finalità di ritorsione, dispetto, rappresaglia o vendetta (sez.V, 16.2.2012, Aglietta, Rv.252679). 3.3 Quanto al trattamento sanzionatorio la sentenza impugnata si presenta immune di vizi logici in quanto la pena edittale è stata determinata sulla base di criteri edittali orientati verso valori inferiori alla media (anni due di reclusione con pena edittale prevista tra uno e sei anni di reclusione) e pertanto in termini di congruità ed adeguatezza. Sul punto la Corte di legittimità ha più volte precisato che la determinazione della pena tra il minimo ed il massimo edittale rientra tra i poteri discrezionali del giudice di merito ed è insindacabile nei casi in cui la pena sia applicata in misura media e, ancor più, se prossima al minimo, anche nel caso il cui il giudicante si sia limitato a richiamare criteri di adeguatezza, di equità e simili, nei quali sono impliciti gli elementi di cui all'art. 133 cod. pen. (così sez. 4, n. 21294, Serrato- re, rv. 256197; conf. sez. 2, n. 28852 dell'8.5.2013, Taurasi e altro, rv. 256464; sez. 3, n. 10095 del 10.1.2013, Monterosso, rv. 255153), potendo altrimenti es- sere sufficienti a dare conto dell'impiego dei criteri di cui all'art. 133 cod. pen. le espressioni del tipo: "pena congrua", "pena equa" o "congruo aumento", come pure il richiamo alla gravità del reato o alla capacità a delinquere (così sez. 2, n. 36245 del 26.6.2009, Denaro, rv. 245596). 4. Essendo il ricorso inammissibile e, a norma dell'art. 616 cod. proc. pen, non ravvisandosi assenza di colpa nella determinazione della causa di inammissibilità (Corte Cost. sent. n. 186 del 13.6.2000), alla condanna del ricorrente al pagamento delle spese del procedimento consegue quella al pagamento della sanzione pecuniaria nella misura indicata in dispositivo.N. RG. 

Dichiara inammissibile il ricorso e condanna il ricorrente al pagamento delle spese processuali e della somma di duemila euro in favore della cassa delle am- mende. 