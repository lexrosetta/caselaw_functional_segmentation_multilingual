



 Con ordinanza emessa I'll gennaio 2017 ai sensi dell'art. 309 cod. proc. pen. il Tribunale di Catania ha confermato l'ordinanza con la quale, il 21 dicembre 2016, il Giudice per le indagini preliminari del Tribunale di Siracusa ha assoggettato Andrea Tranchina a custodia cautelare in carcere perché gravemente indiziato della commissione: a) in concorso con Sebastiano Amorelli e Marco Gennaro, del delitto di atti persecutori della persona, anziana, affetta da epilessia ed ipoacusia, di Orazio Scarso, in Siracusa il 28 ed il 30 settembre 2016 (artt. 110, 612-bis cod. pen.); b) in concorso con Marco Gennaro, dei delitti di violazione del domicilio di Orazio Scarso, aggravata dall'effrazione della relativa porta di ingresso, in Siracusa il 2 ottobre 2016 (artt. 110, 614, primo e quarto comma, cod. pen.) e di omicidio di tale persona, aggravato da futili motivi e dall'essere la vittima oggetto di atti persecutori posti in essere dalle sopra citate persone, in Catania il 14 dicembre 2016 in conseguenza della condotta posta in essere in Siracusa il 2 ottobre 2016 (artt. 110, 575, 61, n. 2), 576, primo comma, n. 5.1), cod. pen.). 1.1 A fondamento della decisione relativa alla p e -si cui commissione del delitto di omicidio da parte di Tranchina il giudice del riesame del merito cautelare ha evidenziato, alla luce degli elementi di prova nell'ordinanza specificamente indicati, e per quanto qui specificamente interessa, che: il 28 ed il 30 settembre 2016 Tranchina, Gennaro ed Amorelli compirono atti persecutori nei confronti di Scarso, da loro irriso perché ritenuto mentalmente ritardato, anche con l'uso del fuoco; la notte del 2 ottobre 2016 Tranchina e Gennaro si introdussero nell'abitazione di Scarso dopo aver forzato la relativa porta di accesso; i due giovani, quindi, entrarono nella stanza da letto ove Scarso dormiva, cosparsero di alcool etilico il capo di tale persona anziana e diedero fuoco ai suoi capelli; Scarso decedette il 14 dicembre 2016 presso l'ospedale in cui era stato ricoverato per complicazioni respiratorie insorte in conseguenza delle ustioni di secondo grado, al volto ed al cuoio capelluto, derivate dall'azione posta in essere dai due giovani; a confutazione del contenuto delle dichiarazioni rese da Tranchina in sede di interrogatorio (egli ha negato la volontarietà del gesto ed ha affermato di avere tentato di spegnere le fiamme che avevano avvolto il capo della vittima) ed alla luce del contenuto degli elementi di prova in motivazione specificamente indicati, deve ritenersi da costui voluto il gesto consistito nell'appiccare il fuoco ai capelli di Scarso; l'azione era sorretta dal dolo, nella sua forma eventuale, del delitto di omicidio desumibile dal fatto che una zona vitale (il capo) del corpo della persona offesa è stata cosparsa di liquido altamente infiammabile, che Scarso era persona anziana affetta da ipoacusia, all'indagato nota (era dunque quanto mai probabile che egli potesse non avvertire la presenza in casa di estranei), i cui tempi di reazione sono stati ritardati dall'essere stato coricato su di un letto le cui coperte erano a loro volta infiammabili; in considerazioni di tali oggettivi elementi di riscontro, l'autore del fatto, pur non avendo «mirato all'evento mortale quale proprio obiettivo intenzionale», si è tuttavia rappresentato tale evento come altamente probabile (in considerazione della quanto mai difficile possibilità di controllare le fiamme) quale conseguenza della propria condotta e non ha desistito dall'agire. 1.2 II Tribunale ha poi ritenuto non superata la presunzione, relativa, di adeguatezza, al fatto ed alla personalità dell'indagato, della custodia cautelare in carcere per il reato di omicidio (art. 275, comma 3, cod. proc. pen.) in considerazione del quanto mai elevato pericolo di recidiva desumibile dai comportamenti, anche successivi alla commissione dei delitti, da Tranchina posti in essere, con conseguente giudizio «assolutamente negativo della personalità del soggetto agente, che ha dimostrato assoluto disprezzo per la vita umana, accanendosi reiteratamente contro una persona che nemmeno conosceva per il solo gusto di dare sfogo al suo sadismo ed incurante del valore del bene della vita, così determinando una morte assolutamente insensata, non sorretta dal benché minimo movente, se non dal mero gusto di dare sfogo alla propria prepotenza e spirito di sopraffazione». In particolare, le specifiche modalità della condotta, quale indice diretto e significativo per interpretare la personalità dell'indagato, segnalano - ad avviso del Tribunale - «una personalità allarmante del ricorrente, con valutazione prognostica assolutamente negativa in ordine alla sua affidabilità al rispetto di misure di tipo "autocustodiale", rimesse alla capacità del preposto di osservare».



Per la cassazione di tale ordinanza Tranchina ha proposto ricorso (atto da lui sottoscritto personalmente) contenente due motivi di impugnazione.  Con il primo motivo è dedotta l'omessa valutazione dei motivi fondanti la richiesta di riesame dell'ordinanza dispositiva della custodia cautelare, non avendo il giudice considerato, come specificamente dedotto, che: la quantità di alcool versata sul capo di Scarso è stata oggettivamente di quanto mai ridotta consistenza, come può desumersi dal fatto che le ustioni sono state riscontrate solo su di una zona limitata della testa e che solo aree limitate delle lenzuola del letto in cui la persona dormiva sono state interessate dal fuoco; l'azione del fuoco non ha avuto più gravi conseguenze in quanto esso ricorrente ha gettato dell'acqua sul capo della vittima; non vi era, allo stato, prova che il decesso di Scarso sia stato conseguenza diretta dell'atto compiuto ai suoi danni da esso ricorrente (la relazione avente per oggetto i risultati dell'autopsia non è stata ancora depositata); tali elementi, unitariamente considerati, avrebbero dovuto escludere che l'azione commessa fosse stata sorretta da volontà omicida, nella forma del dolo eventuale, dovendosi la condotta contestata qualificarsi come morte come conseguenza del reato di atti persecutori (art. 586 cod. pen.) o, al più, come omicidio preterintenzionale (art. 584 cod. pen.). 2.2 Con il secondo motivo il ricorrente deduce l'apparenza della motivazione alla base della conferma della scelta della misura cautelare di massimo rigore, essendosi il Tribunale limitato a far proprie le generiche argomentazioni contenute nell'ordinanza emessa dal giudice di prima istanza quanto alla inadeguatezza della misura cautelare degli arresti domiciliari a far fronte al pericolo di reiterazione di altri reati contro la persona, senza considerare che esso Tranchina: non è mai stato condannato in sede penale, è studente appartenente a famiglia mai coinvolta in indagini giudiziarie, ha fattivamente collaborato con l'autorità giudiziaria avendo ammesso i fatti contestati, non ha tentato (come l'indagato Gennaro) di recarsi all'estero.







Premesso che la critica del ricorrente si appunta solo sulla parte di ordinanza 01Af-. 1^e- contenente 1, rogfro _ , di sua colpevolezza nella commissione dell'omicidio di Scarso (nessuna doglianza il ricorrente muove alle parti di ordinanza relative alla probabile riferibilità alla persona dell'indagato dei, contestati, delitti di atti persecutori, di violazione di domicilio, nonché delle aggravanti del delitto di omicidio), alla luce del contenuto del primo motivo di ricorso, in parte prospettante una diversa valutazione dei fatti (ed è dunque, per tale ragione parzialmente inammissibile), non è inopportuno ricordare che l'art. 273, comma 1- bis, cod. proc. opera solo un rinvio formale recettizio al contenuto dei commi 1 e 3 del precedente art. 192, con la conseguenza che in fase cautelare gli indizi idonei ad affermare l'esistenza di un fatto non debbono essere gravi, precisi e concordanti (art. 192, comma 2), ma solo risultare idonei, in ragione della loro gravità, a fondare giudizio, di natura prognostica, di qualificata responsabilità dell'indagato quanto alla commissione dei reati a lui provvisoriamente contestati nel corso delle indagini preliminari (giurisprudenza costante in questo senso; cfr. comunque, per tutte, Sez. 4, n. 6660 del 24 gennaio 2017, Pugiotto, Rv. 269179; Sez. 2, n. 22968 del 8 marzo 2017, Carrubba, Rv. 270172). Tenuto presente tale ordine di concetti, la motivazione dell'ordinanza sfugge alle censure del ricorrente nella parte in cui formula prognosi secondo cui: la morte di Scarso, persona anziana ed ammalata, è stata conseguenza diretta delle ustioni di II grado al suo capo derivate dall'azione ammessa dall'indagato; il fatto contestato al ricorrente si qualifica come omicidio sorretto da dolo indiretto (o eventuale). Quanto al primo profilo, risulta dall'ordinanza impugnata che la notte del 2 ottobre 2016 Scarso venne d'urgenza ricoverato, con ustioni di II grado al volto ed al cuoio capelluto, presso l'ospedale di Siracusa, per poi essere ricoverato presso il centro rianimazione dell'ospedale "Cannizzaro" di Catania dove, nonostante le cure, decedette il 14 dicembre 2016 per complicazioni respiratorie insorte in conseguenza delle ferite. Se è vero che non risultano i risultati dell'autopsia che il ricorrente afferma essere stata eseguita sul cadavere di Scarso, è altrettanto vero che le sopra indicate affermazioni si fondano sui contenuti di relazioni sanitarie evidenzianti che, con significativo grado di probabilità, i danni provocati dal fuoco alle vie respiratorie di tale persona, anziana ed ammalata, siano causa immediata del suo decesso; con conseguente non sindacabilità, in sede di legittimità, della motivazione sul punto. Con motivazione congrua ed immune da vizi logici, l'ordinanza impugnata asserisce che l'azione del ricorrente, consistita nel versare alcool etilico sul capo di Scarso e di innescare il fuoco fu caratterizzata, con significativo grado di probabilità, dal dolo, nella sua forma eventuale, del delitto di omicidio, desunto dai seguenti elementi, unitariamente considerati: una zona vitale (il capo) del corpo della persona offesa venne cosparsa di liquido altamente infiammabile; Scarso era persona anziana affetta da ipoacusia, all'indagato nota (era dunque quanto mai probabile che egli potesse non avvertire la presenza in casa di estranei), i cui tempi di reazione vennero ritardati dall'essere stato costui coricato su di un letto le cui coperte erano a loro volta infiammabili; in considerazioni di tali oggettivi elementi di riscontro, l'autore del fatto, pur non avendo «mirato all'evento mortale quale proprio obiettivo intenzionale», volendo egli proseguire nell'illecita attività persecutoria della vittima, si rappresentò tale evento come altamente probabile (anche in considerazione della quanto mai difficile possibilità di controllare le fiamme) quale conseguenza della propria condotta e non desistette dall'agire. Tale motivazione risulta conforme ai principi di diritto dalla giurisprudenza di legittimità affermati in tema di dolo indiretto del delitto di omicidio (cfr., al riguardo, Cass. Sez. 1, n. 36949 del 24 settembre 2014, dep.2015, Pollidoro, Rv. 265122). Il primo motivo di ricorso è, dunque, infondato. 2. La censura relativa alla dedotta violazione della disciplina di cui agli artt. 275 e 294 cod. proc. pen. è manifestamente infondata, avendo l'ordinanza impugnata fatto corretta applicazione del precetto contenuto nell'art. 275, comma 3, cod. proc., per come interpretato dalla giurisprudenza di legittimità, recante presunzione, relativa, tanto di sussistenza dell'esigenza cautelare volta a prevenire la commissione di gravi delitti di violenza alle persone che dell'adeguatezza della custodia cautelare in carcere quando sussistono, come nella specie, gravi indizi di Trasmessa e att 23 n, 1 ter L, 8-8-95 n, 332 'soma, lì ' à i colpevolezza della commissione del delitto di omicidio (giurisprudenza costante; cfr. comunque, fra le altre, Cass. Sez. 2, n. 19283 del 3 febbraio 2017, Cocciolo, Rv. 270062; Cass. Sez. 3, n. 33051 del 8 marzo 2016, Barra, Rv. 268664). Il ricorrente non indica, d'altra parte, gli elementi concreti (diversi dal, doveroso, stato di incensuratezza) in grado di superare la doppia presunzione relativa di cui si discute; anche perché correttamente l'ordinanza rimarca che il ricorrente ha ammesso solo di avere versato alcool sul capo della vittima e di avere dato fuoco, senza mostrare, dopo la commissione del fatto, alcun segno di umana pietà verso l'anziana, invalida, vittima del vile gesto. 3. In conclusione, il ricorso deve essere rigettato; con conseguente condanna del ricorrente al pagamento delle spese processuali del giudizio di legittimità. 
 
Rigetta il ricorso e condanna il ricorrente al pagamento delle spese processuali. Dispone trasmettersi, a cura della cancelleria, copia del provvedimento al direttore dell'istituto penitenziario, ai sensi dell'art. 94, co. 1-ter, disp. att. c.p.p.