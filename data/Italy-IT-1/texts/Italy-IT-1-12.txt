SENTENZA sul ricorso proposto da S.D. , nato a (omissis) avverso la sentenza del 03/04/2014 della Corte d'Appello di Reggio Calabria visti gli atti, il provvedimento impugnato ed il ricorso; udita la relazione svolta dal Consigliere Carlo Zaza; udito il Pubblico Ministero, in persona del Sostituto Procuratore generale , che ha concluso per il rigetto del ricorso; udito per l'imputato l'avv. Giovanni Gerace in sostituzione dell'avv. Armando Gerace, che ha concluso per l'accoglimento del ricorso; RITENUTO IN FATTO Con la sentenza impugnata veniva confermata la sentenza del Tribunale di Locri del 09/05/2012, con la quale S.D. era ritenuto responsabile dei reati di cui agli artt. 612-bis cod. pen. e 4 legge 18 aprile 1975, n. 110, 1 OSCURATA commessi in ( omissis ) fino al 13/05/2011 in danno di M.M. transitando tutti i giorni presso l'abitazione della stessa, seguendola continuamente anche sul luogo di lavoro, in una occasione affiancando l'autovettura della M. e costringendo quest'ultima ad abbandonare il veicolo, profferendo minacce di morte nei confronti della predetta e da ultimo venendo sorpreso nei pressi del luogo di lavoro della M. su un'autovettura a bordo della quale veniva rinvenuto un coltello da macellaio; e condannato per il reato di atti persecutori alla pena di anni uno di reclusione, e per il reato di porto illegale di arma alla pena di mesi uno di arresto ed € 100 di ammenda. L'imputato ricorrente deduce violazione di legge e vizio di motivazione:

1. sull'affermazione di responsabilità per il reato di atti persecutori, con particolare riguardo alla sussistenza degli eventi tipici del reato; il perdurante e grave stato di ansia sarebbe stato ravvisato sulla base del numero e della reiterazione delle condotte, così confondendo le cause con gli effetti, in una situazione di mero turbamento transitorio; non ricorrerebbe il cambiamento delle abitudini di vita della persona offesa, che continuava a muoversi liberamente ed a recarsi al lavoro; e sarebbe altresì insussistente il timore per l'incolumità, avendo la persona offesa manifestato unicamente vago timore e fastidio per essere seguita;

2. sull'affermazione di responsabilità per il reato di porto illegale del coltello; non vi sarebbe motivazione sul requisito dell'assenza di un giustificato motivo e sulla configurabilità dell'attenuante del fatto di lieve entità, con riguardo alle dichiarazioni rese dal teste R. in sede di indagini difensive.

CONSIDERATO IN DIRITTO

1. I motivi dedotti sull'affermazione di responsabilità per il reato di atti persecutori sono inammissibili. Manifestamente infondata è la censura di illegittimità della ritenuta prova dell'evento del grave e perdurante stato di ansia della persona offesa in base alle modalità della condotta dell'imputato. Queste ultime, segnatamente individuate nel numero e nell'entità degli atti persecutori, tali da costringere la Minnella a presentare ben quattro denunce, venivano correttamente valutate, in conformità ai principi affermati da questa Corte (Sez. 6, n. 50746 del 14/10/2014, G., Rv. 261535; Sez. 5, n. 24135 del 09/05/2012, G., Rv. 253764), quali circostanze in concreto idonee ad ingenerare l'evento di cui sopra; evento che può essere integrato da un turbamento emotivo di consistenza tale da destabilizzare della serenità e dell'equilibrio psicologico della vittima (Sez. 5, n. 8832 del 2 OSCURATA 01/12/2010, dep. 2011, Rovasio, Rv. 250202), risultando anche per questo profilo manifestamente infondata la contraria tesi del ricorrente. Le doglianze sulla ritenuta sussistenza dell'evento, costituito dal timore della persona offesa per la propria incolumità, si riducono a generici rilievi di fatto su quanto dichiarato dalla M. con riguardo al particolare aspetto del turbamento provato nell'essere seguita dall'imputato, a fronte di una motivazione della sentenza impugnata che poneva l'evento come inevitabile conseguenza di specifici comportamenti del S. quali il compimento di una pericolosa manovra di guida dell'autovettura mentre la vittima si trovava sul proprio veicolo con il figlio, l'espressione di minacce di morte ed il farsi trovare presso il luogo di lavoro della M. con un coltello, e comunque direttamente rappresentato dalla persona offesa con l'affermazione di non sapere cosa aspettarsi dall'imputato. Generiche ed attinenti a profili di merito sono infine le censure sull'evento costituito dal mutamente delle abitudini di vita della persona offesa, in quanto fondate pure in questo caso su singole manifestazioni di tale condotta di vita, quale l'aver la M. continuato a muoversi ed a recarsi al lavoro, laddove la dimensione del mutamento non deve avere determinate connotazioni quantitative (Sez. 5, n. 24021 del 29/04/2014, G, Rv. 260580) ed era evidenziata dalla Corte territoriale nei diversi aspetti dell'essere stata la vittima costretta a mantenere disattivato il proprio telefono cellulare ed a farsi accompagnare quando usciva dalla propria abitazione.

2. Sono altresì inammissibili i motivi dedotti sull'affermazione di responsabilità dell'imputato per il reato di porto illegale del coltello. A parte il fatto che le dichiarazioni testimoniali sulle ragioni asseritamente giustificatrici del porto del coltello in luogo pubblico sono genericamente richiamate senza precisarne il contenuto, la censura di mancanza di motivazione è comunque manifestamente infondata laddove nella sentenza impugnata si osservava che il possesso di un coltello da macellaio, nell'autovettura dell'imputato e nei pressi del luogo di lavoro della persona offesa, non aveva alcune relazione con l'attività lavorativa di imbianchino svolta dal S. Palesemente insussistente è anche il dedotto vizio di carenza motivazionale sull'attenuante della lieve entità del fatto, viceversa specificamente esclusa nella sentenza impugnata in considerazione della descritta prossimità del porto del coltello rispetto alla sede di lavoro della vittima. Alla declaratoria di inammissibilità del ricorso segue la condanna del ricorrente al pagamento delle spese processuali e di una somma in favore della 3 OSCURATA Cassa delle Ammende che, valutata l'entità della vicenda processuale, appare equo determinare in C 1.000. 
Dichiara inammissibile il ricorso e condanna il ricorrente al pagamento delle spese processuali e della somma di C 1.000,00 in favore della Cassa delle Ammende. Dispone l'oscuramento dei dati. Così deciso il 03/03/2015