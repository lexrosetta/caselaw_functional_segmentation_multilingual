SENTENZA sul ricorso proposto da: SCORSOLINI MORENO N. IL 26/07/1958 avverso la sentenza n. 152/2017 CORTE APPELLO di PERUGIA, del 26/05/2017 visti gli atti, la sentenza e il ricorso udita in PUBBLICA UDIENZA del 10/01/2019 la relazione fatta dal Consigliere Dott. EDUARDO DE GREGORIO Udito il Procuratore Generale in persona del Dott. 1- -62/Ati che ha concluso per ir Udito, per la parte civile, Avv   Avv. SVOLGIMENTO DEL PROCESSO Con la sentenza impugnata la Corte d'Appello di Perugia ha confermato la pronunzia di condanna alla pena di giustizia a carico dell'imputato per il delitto ex art 612 bis cp nei confronti di tale Bevilacqua, al quale cagionava un grave stato d'ansia.

1.Avverso la sentenza ha proposto ricorso il difensore, deducendo, col primo motivo, la violazione dell'ad 612 bis cp ed il vizio di motivazione illogica, poiché la Corte territoriale avrebbe mancato di accertare la produzione dell'evento da parte dell'imputato, che era rimasto indinnostrato, ed aveva omesso di valutare che l'intera vicenda rientrerebbe in un dissidio tra vicini. Col secondo motivo è stata lamentato il vizio di motivazione illogica, in quanto l'istruttoria dibattimentale avrebbe fatto emergere solo episodi distanti nel tempo tra loro e privi di continuità logica e storica, in contrasto con la natura abituale del reato. Tramite il terzo motivo è stata dedotta l'illogicità di motivazione e la violazione degli artt 24 Cost e 208 cpp, poiché in pendenza del giudizio di primo grado il PM aveva chiesto l'esame dell'imputato e questi, nel corso dell'ultima udienza, si era reso disponibile a renderlo ma entrambi i Giudici di merito avevano affermato che nessuno lo avrebbe richiesto. All'odierna udienza il  , ha concluso per l'inammissibilità ed il difensore, avvocato Longarini, ha insistito per l'accoiglimento.

MOTIVI DELLA DECISIONE

Il ricorso è inammissibile.

1.La difesa ha lamentato solo genericamente l'inosservanza ed erronea applicazione delle norme processuali e la manifesta illogicità, senza confrontarsi con la motivazione del provvedimento impugnato, proponendo, in definitiva, censure sul merito dell'apprezzamento probatorio espresso dalla Corte territoriale o svolte in diritto ma manifestamente infondate. 1. Inammissibile è, in particolare, il motivo con cui il ricorrente si è doluto dell'assenza di elementi probatori da cui poter desumere la realizzazione di uno degli eventi previsti dalla norma incriminatrice ex art. 612 bis c.p. Al riguardo, questa Corte ha precisato che il delitto di atti persecutori è un reato che prevede eventi alternativi, la realizzazione di ciascuno dei quali è idonea ad integrarlo; pertanto, ai fini della sua configurazione - con riguardo al presente giudizio - è necessario e sufficiente che la condotta incriminata abbia indotto nella vittima uno stato di ansia e di timore per la propria incolumità oppure il mutamento delle abitudini di vita (Sez. 5, n. 29872 del 19/05/2011 - dep. 26/07/2011, L., Rv. 250399). Peraltro, ai fini dell'integrazione del reato è stato giudicato sufficiente che gli atti ritenuti persecutori abbiano un effetto destabilizzante della serenità e dell'equilibrio psicologico della vittima non essendo, invece, necessario l'accertamento di uno stato patologico, considerato che la fattispecie incriminatrice di cui all'art. 612 bis cod. pen. non costituisce una duplicazione del reato di lesioni. (Sez. 5, n. 18646 del 17/02/2017 - dep. 14/04/2017, C, Rv. 270020). 1.1Nel caso di specie, i giudici del merito hanno adeguatamente valorizzato gli atteggiamenti dell'imputato, protrattisi con continuità nel corso dell'anno 2011, reiteratamente ingiuriosi nei confronti della persona offesa e della moglie sistiti, nello specifico, in gesti volgari, minacce, apposizione di lucchetti alla porta dei locali cantina su cui riteneva di avere diritto di proprietà, nonostante la sentenza a lui contraria del Giudice. 1.2 Il complesso delle condotte accertate ha comportato, come accertato dai Giudici della fase di merito, un mutamento delle abitudini di vita per la persona offesa, poiché questi e la sua famiglia non hanno più frequentato la casa di vacanza, ed hanno subito un perdurante ed apprezzabile stato d'ansia o turbamento psicologico, determinato dai continui contegni molesti dell'imputato e dalla fondata paura di subirne di nuovi.

2. Quanto al secondo motivo è necessario è sufficiente richiamare le osservazioni rese dalla Corte territoriale sul punto della continuatività degli atti persecutori realizzati dall'imputato, protrattisi per un lungo periodo per ricavarne un giudizio di inammissibilità del motivo.

3. Riguardo al mancato espletamento dell'esame dell'imputato occorre osservare che, secondo la giurisprudenza costante di questa Corte, l'esame dell imputato, risolvendosi in una diversa prospettazione valutativa nell'ambito della normale dialettica tra le differenti tesi processuali, non è un mezzo di prova che può assumere valore decisivo ai fini del giudizio, con la conseguenza che la sua mancata assunzione non costituisce motivo di ricorso per cassazione ai sensi dell'art. 606, comma primo, lett. d) cod. proc. pen. Sez. 2, Sentenza n. 44945 del 11/10/2013 Ud. (dep. 07/11/2013) Rv. 257311. 3.1 Per altro verso - e contrariamente a quanto sostenuto dal ricorrente - è stato affermato da questa Corte che il mancato esame dell'imputato, anche se in precedenza ammesso dal giudice del dibattimento, non comportando alcuna limitazione alla facoltà di intervento, di assistenza e di rappresentanza dell'imputato medesimo, non integra alcuna violazione del diritto di difesa. Sez. 1, Sentenza n. 35627 del 18/04/2012 Ud. (dep. 18/09/2012 ) Rv. 253459. Alla luce delle considerazioni che precedono il ricorso deve essere dichiarato inammissibile ed il ricorrente condannato al pagamento delle spese processuali ed al versamento di euro duemila in favore della cassa delle ammende. PQM Dichiara inammissibile il ricorso e condanna il ricorrente al pagamento delle spese processuali ed al versamento di euro duemila in favore della cassa delle ammende.
PQM
Dichiara inammissibile il ricorso e condanna il ricorrente al pagamento delle spese processuali ed al versamento di euro duemila in favore della cassa delle ammende.
Deciso il 10.1.2019