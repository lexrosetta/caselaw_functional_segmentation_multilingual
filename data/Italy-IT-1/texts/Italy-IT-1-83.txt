SENTENZA sul ricorso proposto da: PROCURATORE GENERALE PRESSO CORTE D'APPELLO DI TORINOnel procedimento a carico di: CAVAGNERO ANDREA PAOLO nato a ASTI il 11/03/1976 avverso la sentenza del 04/12/2017 del TRIBUNALE di ASTIvisti gli atti, il provvedimento impugnato e il ricorso; udita la relazione svolta dal Consigliere UMBERTO LUIGI CESARE GIUSEPPE SCOTTI; udito il Pubblico Ministero, in persona del Sostituto Procuratore generale GIOVANNI DI LEO, che ha concluso chiedendo l'annullamento senza rinvio e trasmissione atti al Tribunale di Asti.

RITENUTO IN FATTO

1. Il Tribunale di Asti con sentenza del 4/10/2017, dopo lo stralcio degli atti relativi al reato di cui al capo B) della rubrica, ha dichiarato non doversi procedere per intervenuta remissione di querela nei confronti di Andrea Paolo Cavagnero, quanto ai reati di cui ai capi A) e C), della rubrica di lesioni personali aggravate ex art.582,585 in relazione all'art.576, n.5.1, cod.pen. commessi rispettivamente in danno di Gianpiero Piano e Gabriella Nervo.

2. Ha proposto ricorso, immediato ex art.569 cod.proc.pen., il Procuratore della Repubblica di Asti, denunciando violazione della legge penale in relazione agli artt.152 e 585, comma 2, cod.pen. e 129 e 531 cod.proc.pen. Il ricorrente sostiene che i delitti contestati, diversamente da quanto ritenuto dal Tribunale, erano perseguibili d'ufficio, poiché era stata contestata l'aggravante di cui all'art.585, comma 1, in relazione all'art.576, n.5.

1. cod.pen. (ossia dell'aver commesso il fatto nei confronti della persona offesa dal delitto di atti persecutori), al cui proposito non era stata spesa motivazione per la sua esclusione nel caso concreto.

CONSIDERATO IN DIRITTO

1. Il ricorso è fondato e va accolto. Per entrambi i reati di cui ai capi A) e C) della rubrica era stata contestata l'aggravante di cui all'art.585, in relazione all'art.576, punto 5.1, cod.pen., poiché i fatti erano stati commessi nei confronti della persona offesa del delitto di cui all'art.612 bis cod.pen. Il Tribunale, del tutto apoditticamente, ha affermato che i due delitti erano «senz'altro» non procedibili di ufficio, senza considerare che ai sensi dell'art.582, comma 2, il reato di lesioni personali è perseguibile d'ufficio se concorre una delle circostanze aggravanti di cui agli artt.583 e 585 cod.pen., eccezion fatta per quelle indicate nell'art.577, n.1 e ultima parte (commissione contro l'ascendente o il discendente ovvero contro il coniuge, fratello, sorella, padre e madre adottivi, figli adottivi, affini in linea retta). Di conseguenza, le lesioni personali aggravate ai sensi del combinato disposto dell'art.585 e dell'art.576, in particolare del punto 5.1. (inserito dall'art.1, comma 1, lett. b), d.l. 23/3/2009 n.11, convertito con modificazioni dalla legge 23/4/2009 n.38, in epoca ben anteriore al fatto) sono soggette a procedibilità ex officio. Come correttamente osservato dal Procuratore ricorrente, il Tribunale non ha speso parola per escludere nel caso concreto la ricorrenza della aggravante contestata.

2. La sentenza impugnata deve quindi essere annullata con rinvio alla Corte di appello di Torino, ossia al giudice competente per l'appello, per il giudizio, ai sensi dell'art.569, comma 4, cod.proc.pen. 
P.Q.M. 
Annulla la sentenza impugnata con rinvio alla Corte di appello di Torino per il giudizio. Così deciso il 12 giugno 2018