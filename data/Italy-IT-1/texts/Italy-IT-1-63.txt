SENTENZA sul ricorso proposto da: DI MEGLIO GENNARO nato a TORRE DEL GRECO il 12/11/1949 parte offesa nel procedimento c/ CIOCI MADDALENA nato a FROSINONE il 18/02/1971 avverso il decreto del 01/03/2017 del GIP TRIBUNALE di FROSINONEudita la relazione svolta dal Consigliere MAURIZIO GIANESINI; lette le conclusioni del PG dr.ssa Maria Giuseppina FODARONI che ha chiesto la dichiarazione di inammissibilità del ricorso. udito il disore 

RITENUTO IN FATTO E CONSIDERATO IN DIRITTO - 

ritenuto che il Difensore di DI MEGLIO Gennaro ha proposto ricorso per Cassazione contro l'ordinanza 1 marzo 2017 con la quale il Giudice per le indagini preliminari presso il Tribunale di FROSINONE ha rigettato l'opposizione presentata dalla persona offesa e disposto l'archiviazione del procedimento iscritto a carico di CIOCI Maddalena per il reato di cui all'art. 368 cod. pen.; - ritenuto che il ricorrente ha dedotto due motivi di ricorso, per violazione di legge penale processuale e vizi di motivazione ex art. 606, comma 1 lett. c ed e cod. proc. pen. e ha lamentato, con il primo, che il Giudice del rinvio fosse la stessa persona fisica che aveva pronunciato il precedente decreto annullato dalla Corte di Cassazione, in violazione delle disposizioni dell'art. 34, comma 1 cod. proc. pen. e del correlativo dovere di astensione e, con il secondo, che il provvedimento fosse totalmente privo di motivazione specificamente riferita alla ipotesi di reato iscritta a carico della CIOCI e avesse fatto riferimento, invece, al diverso e precedente procedimento sorto a carico del DI MEGLIO per il reato di atti persecutori di cui all'art. 612 bis cod. pen.; - ritenuto che il Procuratore generale ha chiesto la dichiarazione di inammissibilità del ricorso per tardività, dato che l'ordinanza impugnata era stata pronunciata in udienza in presenza delle parti così che non erano dovuti avvisi, il termine per l'impugnazione decorreva dalla pronuncia della ordinanza e cioè dal 1 marzo 2017 e il ricorso, presentato il 4 aprile 2017, era intervenuto oltre i quindici giorni di cui all'art. 585, comma 1 lett. a cod. proc. pen., con conseguente tardività dello stesso; - ritenuto che, in ogni caso, il Procuratore generale ha osservato che la incompatibilità affermata dal ricorrente doveva ritenersi riferita alle sole sentenze ex art. 623, lett. c e d cod. proc. pen. e non concretava alcuna ipotesi di nullità mentre, quanto alla denunciata omissione di qualsiasi motivazione, il Procuratore ha ricordato, per un verso, che l'ambito di ricorribilità riconosciuto dall'art. 409, comma 6 cod. proc. pen. alle ordinanze di archiviazione era limitato alle sole ipotesi di violazione delle regola del contraddittorio ex art. 127, comma 5 cod. proc. pen.„ per l'altro, che la motivazione si riferiva in realtà anche al reato di cui all'art. 368 cod. pen. sia pure attraverso argomentazioni più direttamente riferibili al precedente procedimento per violazione dell'art. 612 bis cod. pen. instaurato a carico del DI MEGLIO; - ritenuto che il ricorrente ha presentato, il 16 maggio 2018, una memoria difensiva con la quale ha contestato le argomentazioni del Procuratore generale sul tema della tardività del ricorso e ha riproposto le censure sollevate con il ricorso; - considerato che il ricorso non è tardivo dato che la documentazione allagata alla memoria difensiva dimostra che lo stesso è stato in realtà tempestivamente presentato entro il termine di quindi giorni; - considerato, quanto al tema della affermata incompatibilità ex art. 34 cod. proc. pen. per atti compiuti nel procedimento, che la norma da ultimo citata non prevede testualmente l'incompatibilità lamentata dal ricorrente, che una sua eventuale violazione non determina alcuna nullità (Cass. Sez. 6 9/2/2016, Balducci e altri) e che l'art. 623, comma 1 lett. a cod. proc. pen. prevede che in caso di annullamento di una ordinanza gli atti siano trasmessi allo stesso Giudice che l'ha pronunciata; - considerato infine che le doglianze relative alla motivazione della ordinanza di archiviazione non possono trovare ingresso in questa sede dal momento che l'art. 409, comma 6 cod. proc. pen. riserva il ricorso per cassazione ai soli motivi riferiti alle violazioni del contraddittorio indicate nell'art. 127, comma 5 cod. proc. pen.; - considerato conclusivamente che il ricorso va dichiarato inammissibile in quanto proposto per motivi in parte non consentiti e in parte manifestamente infondati, con le conseguenze di cui all'art. 616 cod. proc. pen. in tema di condanna alle spese del procedimento e di sanzione pecuniaria; 

P.Q.M. 

Dichiara inammissibile il ricorso e condanna il ricorrente al pagamento delle spese processuali e della somma di euro duemila in favore della cassa delle ammende. Così deciso il 23 maggio 2018.