SENTENZA sul ricorso proposto da: N. IL (omissis) avverso la sentenza n. 868/2011 CORTE APPELLO SEZ.DIST. di TARANTO, del 11/02/2014 visti gli atti, la sentenza e il ricorso udita in PUBBLICA UDIENZA del 15/04/2015 la relazione fatta dal Consigliere Dott. GIUSEPPE DE MARZO Udito il Procuratore Generale in persona del Dott. che ha concluso Avv. 1(112.-1 JL, LL cLLÌo OSCURATA Ritenuto in fatto

1. Per quanto ancora rileva, con sentenza del 11/02/2014 la Corte d'appello di Lecce, sezione distaccata di Taranto, ha confermato l'affermazione di responsabilità di C.C. , in relazione: a) al reato di cui all'art. 612- bis, commi 1 e 2 cod. pen., contestato come commesso in danno della propria moglie N.A. (proc. n. 7918/10 r.g.n.r.), b) al reato di cui all'art. 610 cod. pen., per avere, dopo l'allontanamento della I N. I dall'abitazione coniugale chiuso con una catena il cancello di ingresso dell'abitazione per impedirle di entrare, c) al reato di cui all'art. 582 cod. pen., con esclusivo riguardo all'episodio avvenuto in data 03/09/2008 (proc. n. 10384/08 r.g.n.r.).

2. Nell'interesse dell'imputato è stato proposto ricorso per cassazione affidato ai seguenti motivi. 2.

1. Con il primo motivo si lamentano vizi motivazionali criticando: a) per un verso, la valutazione di attendibilità riservata alla persona offesa, peraltro costituitasi parte civile e coinvolta nell'acceso clima di conflittualità tra gli ex coniugi, le cui dichiarazioni erano caratterizzate da contraddizioni ed erano prive di qualsiasi elemento di riscontro; b) per altro verso, la ritenuta inattendibilità del teste D.M. , che pure aveva indicato orari di lavoro dell'imputato incompatibili con le condotte ascritte a quest'ultimo. 2.

2. Con il secondo motivo, si lamenta violazione di legge, per essere stata affermata la responsabilità dell'imputato, nonostante l'assenza dell'evento di danno richiesto dall'art. 612-bis cod. pen. 2.

3. Con il terzo motivo si lamenta violazione di legge per avere la Corte territoriale confermato la condanna dell'imputato, nonostante l'assenza di prova della rappresentazione di uno dei tre eventi tipici richiesti dall'art. 612-bis cod. pen. 2.

4. Con il quarto motivo si lamentano vizi motivazionali e violazione di legge, in relazione al delitto di cui all'art. 610 cod. pen., sottolineando che la chiusura con un lucchetto dell'abitazione non integra l'elemento oggettivo del reato contestato, sia perché l'immobile era stato assegnato al I C. dal Tribunale per i minorenni, sia perché comunque la persona offesa disponeva del doppione delle chiavi. 2.

5. Con il quinto motivo si lamentano vizi motivazionali e violazione di legge, rilevando che la stessa Corte territoriale aveva riconosciuto che la N. si era allontanata dalla casa coniugale e che il reato si era configurato quando la donna aveva cercato di farvi ritorno per prelevare degli effetti personali. Da tali premesse discenderebbe la carenza sia dell'elemento oggettivo sia di quello soggettivo del delitto, dal momento che il i C. aveva semplicemente inteso proteggere la propria abitazione. 1 OSCURATA 2.

6. Con il sesto motivo si lamentano vizi motivazionali e violazione di legge, in relazione all'affermata responsabilità per il reato di lesioni, rilevando che la ritenuta compatibilità delle risultanze dei certificati medici con le lesioni denunciate non era idonea a sanare la genericità delle affermazioni della persona offesa, anche per il mancato inquadramento dell'episodio nel quadro cronologico degli eventi. 2.

7. Con il settimo motivo si lamentano vizi motivazionali e violazione dell'art. 62-bis cod. pen., rilevando: a) che la gravità del reato non è di ostacolo al riconoscimento delle circostanze attenuanti generiche; b) che neppure si ravvisano precedenti penali giustificativi del diniego delle stesse; c) che infine non assumono rilievo, in senso ostativo, comportamenti dell'imputato, costituenti esercizio del suo diritto di difesa. 2.

8. Con l'ottavo motivo si lamenta violazione dell'art. 133 cod. pen, criticando l'eccessività del trattamento sanzionatorio, alla luce della funzione rieducativa della pena. Considerato in diritto

1. Il primo motivo è inammissibile, dal momento che il ricorrente reitera le proprie critiche all'attendibilità delle dichiarazioni della persona offesa in termini meramente assertivi, senza confrontarsi in alcun modo con la motivazione della sentenza impugnata, che ha sottolineato: a) l'equilibrio della N. , che aveva rivelato assoluta serenità nell'indicare le cause della separazione, aveva riconosciuto gli sforzi dell'imputato, nei limiti delle sue possibilità, per far fronte al pagamento dell'assegno di mantenimento (ciò che aveva condotto, secondo il puntuale rilievo della Corte territoriale, all'assoluzione del C. dal reato di cui all'art. 570 cod. pen.); b) la conferma, proveniente dalle stesse ammissioni del C. , quanto alla pretesa che nessun altro frequentasse la sua abitazione, al fine di impedire alla donna, nonostante la fine del loro rapporto, di avere altre relazioni sentimentali. Il ricorrente, poi a) insiste nel far riferimento a contraddizioni nelle dichiarazioni della N. , senza operare alcuna puntualizzazione al riguardo, nonostante che anche la Corte territoriale abbia rilevato l'assenza di specificità dell'identica censura contenuta nei motivi di appello; b) torna a far menzione del risentimento della donna per il tradimento subito, senza considerare gli elementi sopra ricordati, dai quali appare evidente la gelosia del medesimo imputato, che, secondo il razionale apprezzamento della sentenza impugnata, costituisce lo sfondo psicologico delle condotte incriminate, e senza neppure ricordare un'altra affermazione, puntualmente valorizzata dalla Corte d'appello, quanto al rifiuto dell'accordo dinanzi all'assistente sociale perché "io dovevo frequentarmi con la signora, ma automaticamente non gli dovevo impedire di frequentare quello di OSCURATA Avetrana ... il sig. I M.G. l"; c) del tutto genericamente menziona l'impedimento, frapposto dalla donna, all'esercizio del diritto di visita nei confronti della figlia minore, ancora una volta senza indicare su quali atti processuali si fonda la deduzione e senza considerare che l'eventuale e non dimostrata arbitrarietà del comportamento della N. non costituiva certo esimente per le contestate condotte; d) qualifica come emblematico il fatto che la Corte territoriale abbia ritenuto intempestiva la querela in relazione ad un episodio di lesioni, ma non spiega per quale ragione tale aspetto andrebbe ad inficiare l'attendibilità della N. ; e) insiste nel richiamare la deposizione del teste D.M. , trascurando, per un verso, di confrontarsi con le argomentazioni della Corte territoriale, quanto alla inverosimiglianza dell'atteggiamento di tranquilla interlocuzione del C. , rispetto alle aggressioni verbali della donna, quando lo stesso imputato non aveva negato di avere percosso la N. in alcune occasioni ("l'ho soltanto spinta vicino al salotto che si togliesse davanti perché mi insultava") e, per altro verso, di contrastare la ritenuta irrilevanza degli orari di lavoro dell'imputato, alla luce del fatto che il periodo di attività lavorativa indicato (dal febbraio all'agosto 2010) copriva solo in parte quello di realizzazione delle condotte persecutorie e che comunque l'uscita dal lavoro alle 16 non impediva al C. di essere a casa verso le 17,30 per vedere la bambina; f) ribadisce l'esistenza di un interesse economico della I N. I. costituitasi parte civile, che, tuttavia, in sé considerato, non impedisce di porre le dichiarazioni della persona offesa a fondamento dell'affermazione di penale responsabilità dell'imputato, previa verifica, corredata da idonea motivazione, della credibilità soggettiva del dichiarante e dell'attendibilità intrinseca del suo racconto, che peraltro deve in tal caso essere più penetrante e rigorosa rispetto a quella cui vengono sottoposte le dichiarazioni di qualsiasi testimone (Sez. U, n. 41461 del 19/07/2012, Bell'Arte, Rv. 253214).

2. Il secondo motivo è inammissibile per manifesta infondatezza e genericità. In tema di atti persecutori, infatti, ai fini della prova dello stato d'ansia o di paura denunciato dalla vittima del reato, il giudice non deve necessariamente fare ricorso ad una perizia medica, potendo egli argomentare la sussistenza degli effetti destabilizzanti della condotta dell'agente sull'equilibrio psichico della persona offesa, anche sulla base di massime di esperienza (Sez. 5, n. 18999 del 19/02/2014, C., Rv. 260412). D'altra parte, la causazione nella persona offesa di un grave e perdurante stato di ansia o di paura, deve essere ancorata ad elementi sintomatici di tale turbamento psicologico ricavabili dalle dichiarazioni della stessa vittima del reato, dai suoi comportamenti conseguenti alla condotta posta in essere dall'agente ed OSCURATA anche da quest'ultima, considerando tanto la sua astratta idoneità a causare l'evento, quanto il suo profilo concreto in riferimento alle effettive condizioni di luogo e di tempo in cui è stata consumata (Sez. 6, n. 20038 del 19/03/2014, T., Rv. 259458). Del tutto infondatamente, pertanto, il ricorrente ritiene che l'evento di danno richieda uno squilibrio psicologico non transeunte (ciò che, per vero, sembra prefigurare il diverso delitto di lesioni) o il mutamento di varie abitudini, quanto il plurale usato dal legislatore allude ai comportamenti ordinariamente tenuti dalla vittima nella vita di relazione e alterati dalla condotta dell'agente, anche se, in ipotesi, si tratti semplicemente del poter liberamente uscire o del poter vedere terze persone. Nella specie, peraltro, del tutto logicamente, la Corte territoriale ha attribuito rilievo alle dichiarazioni della N. , sia quanto al fatto che fosse "distrutta" dalle continue telefonate, dagli appostamenti dalle minacce e dalle ingiurie del C. , sia quanto alla conseguente scelta di ridurre drasticamente le uscite da casa e di non far venire altre persone presso la propria abitazione, per evitare le reazioni dell'uomo.

3. Il terzo motivo di ricorso è inammissibile, in quanto nel delitto di atti persecutori, l'elemento soggettivo è integrato dal dolo generico, che consiste nella volontà di porre in essere le condotte di minaccia e molestia nella consapevolezza della idoneità delle medesime alla produzione di uno degli eventi alternativamente previsti dalla norma incriminatrice, e che, avendo ad oggetto un reato abituale di evento, deve essere unitario, esprimendo un'intenzione criminosa che travalica i singoli atti che compongono la condotta tipica, anche se può realizzarsi in modo graduale, non essendo necessario che l'agente si rappresenti e voglia fin dal principio la realizzazione della serie degli episodi. (Sez. 5, n. 18999 del 19/02/2014, C., Rv. 260411). Ne discende che, alla luce della mole di comportamenti contestati, diviene evidente la ragionevole rappresentazione che essi avrebbero suscitato in una persona comune l'effetto destabilizzante descritto dalla norma incriminatrice. E, in relazione a tale profilo, le critiche del ricorrente sono prive di qualunque specificità.

4. Il quarto motivo è inammissibile, sia perché introduce circostanze fattuali, quali l'assegnazione dell'immobile al [ C. , che non risultano essere state prospettate dinanzi alla Corte territoriale (né il ricorrente si fa carico, di fronte al silenzio della sentenza impugnata, di specificare in quale atto processuale risiederebbe la dimostrazione del fatto), sia perché insiste sul fatto che la donna avesse il doppione delle chiavi del lucchetto, senza contrastare la contraria conclusione della Corte d'appello che, oltre che sulle dichiarazioni della persona OSCURATA offesa, si fonda sull'argomento logico per il quale, se ciò fosse vero, non si comprenderebbe perché lo stesso C. aveva riconosciuto che la donna aveva la possibilità di chiamarlo, qualora avesse avuto la necessità di entrare in casa.

5. Inammissibile è anche il quinto motivo, sia perché ingiustificatamente attribuisce all'allontanamento della N. del 06/06/2008, in temporale coincidenza con uno degli episodi di lesioni contestato, il significato dell'abbandono dell'abitazione (peraltro, contraddittoriamente, assumendo che la donna avesse il doppione persino del lucchetto con il quale la casa era stata chiusa), sia perché insiste su un fine protettivo dell'abitazione, senza confrontarsi con la considerazione logica della Corte d'appello, per cui, se fosse stato vero che il cancello si apriva facilmente, del tutto ragionevolmente il C. avrebbe pensato di porvi rimedio ben prima dell'allontanamento della donna.

6. Il sesto motivo è inammissibile, perché deduce, senza alcuna specificazione, la genericità delle dichiarazioni della persona offesa, quanto alle lesioni sofferte, peraltro ammettendo (e certo non contestando la contraria conclusione della Corte territoriale) la compatibilità delle risultanze dei certificati medici con le affermazioni della N.

7. Il settimo motivo è inammissibile. Al riguardo, va ribadito che, secondo l'orientamento di questa Corte, condiviso dal Collegio, in tema di attenuanti generiche, posto che la ragion d'essere della relativa previsione normativa è quella di consentire al giudice un adeguamento, in senso più favorevole all'imputato, della sanzione prevista dalla legge, in considerazione di peculiari e non codificabili connotazioni tanto del fatto quanto del soggetto che di esso si è reso responsabile, ne deriva che la meritevolezza di detto adeguamento non può mai essere data per scontata o per presunta, sì da dar luogo all'obbligo, per il giudice, ove questi ritenga invece di escluderla, di giustificarne sotto ogni possibile profilo, l'affermata insussistenza. Al contrario, è la suindicata meritevolezza che necessita essa stessa, quando se ne affermi l'esistenza, di apposita motivazione dalla quale emergano, in positivo, gli elementi che sono stati ritenuti atti a giustificare la mitigazione del trattamento sanzionatorio (Sez. 2, n. 38383 del 10/07/2009, Squillace e altro, Rv. 245241; Sez. 1, n. 3529 del 22/09/1993, Stelitano, Rv. 195339). Ora, il ricorrente, per un verso, indica come motivo non valutato l'assenza di "precedenti per reati che invece avrebbero potuto effettivamente portare al diniego", utilizzando un'espressione generica che mira a minimizzare l'esistenza di precedenti (che pure la Corte territoriale, attesa la disomogeneità dei reati, ha ritenuto non idonei a fondare l'applicazione della recidiva) e, per altro verso, 5 OSCURATA critica un'argomentazione non spesa dalla sentenza impugnata e che avrebbe riguardo ai comportamenti dell'imputato costituenti esercizio del diritto di difesa.

8. L'ottavo motivo è inammissibile per l'assoluta genericità delle doglianze, anche alla luce del fatto che la pena base irrogata per il reato di cui all'art. 612- bis cod. pen. (un anno di reclusione) è prossima al minimo edittale e che del tutto contenuti sono gli aumenti per i reati in continuazione (tre mesi di reclusione per le lesioni e un mese di reclusione per il reato di cui all'art. 610 cod. pen.).

9. Alla pronuncia di inammissibilità consegue, ex art. 616 cod. proc. pen., la condanna del ricorrente al pagamento delle spese processuali, nonché al versamento, in favore della Cassa delle ammende, di una somma che, in ragione delle questioni dedotte, appare equo determinare in euro 1.000,00. 

Dichiara inammissibile il ricorso e condanna il ricorrente al pagamento delle spese processuali e della somma di euro 1.000,00 in favore della Cassa delle Ammende. In caso di diffusione del presente provvedimento, si omettano le generalità e gli altri dati identificativi, a norma dell'art. 52 del d. Igs. n. 196 del 2003. Così deciso in Roma il 15/04/2015