SENTENZA sul ricorso proposto da: B.M. N. IL (omIssis) avverso la sentenza n. 324/2014 CORTE APPELLO di CALTANISSETTA, del 10/06/2014 visti gli atti, la sentenza e il ricorso udita in PUBBLICA UDIENZA del 20/04/2015 la relazione fatta dal Consigliere Dott. ANTONIO SETTEMBRE Udito il Procuratore Generale in persona del Dott. che ha concluso per Udito, per la parte civile, l'Avv Avv. tOP OSCURATA - Udito il Procuratore Generale della Repubblica presso la Corte di Cassazione, dr. Enrico Delehaye, che ha chiesto l'annullamento con rinvio della sentenza impugnata, limitatamente al trattamento sanzionatorio.

RITENUTO IN FATTO

1. La Corte d'appello di Caltanissetta, con sentenza del 10/6/2014, nel confermare la condanna di B.M. per atti persecutori in danno di S.K. , pronunciata all'esito di giudizio abbreviato dal Tribunale di Gela, ha riconosciuto il vincolo della continuazione tra il reato suddetto e quelli di lesioni personali e violenza privata commessi in danno della stessa S. giudicati con sentenza del Tribunale di Gela del 9/11/2012, irrevocabile V1/3/2013, per i quali B. aveva patteggiato la pena; conseguentemente, ha così statuito: "Considerato più grave il reato oggetto del presente procedimento, determina la pena in aumento rispetto a quella inflitta con la sentenza emessa dal Tribunale di Gela in composizione monocratica, in data 19/11/2012, irrevocabile dal 1.3.2013, nella misura di mesi diciotto di reclusione, così ridotta per il rito".

2. Contro la sentenza suddetta ha proposto ricorso per Cassazione, nell'interesse dell'imputato, l'avv. Flavio Sinatra, lamentando plurime violazioni di legge, in quanto la Corte d'appello: - ha ritenuto più grave il delitto di atti persecutori ed ha determinato la pena base in mesi ventiquattro di reclusione, riducendola, erroneamente, per il rito, a mesi diciotto, invece che a mesi sedici; - ha applicato un aumento di pena, per i reati satelliti, nella stessa misura stabilita dal giudice del relativo procedimento, vanificando, in tal modo, l'istituto della continuazione; - avendo ritenuto la continuazione tra i reati per cui è stata pronunciata condanna, avrebbe dovuto escludere la recidiva e quindi motivare in punto di equivalenza; invece che di prevalenza, della circostanza attenuante di cui all'art. 62, n. 6, cod. pen., riconosciuta all'imputato, sulla circostanza aggravante dell'art. 612/bis, comma 2, cod. pen..

CONSIDERATO IN DIRITTO

Il ricorso fondato nei limiti di seguito esposti.

1. La Corte d'appello ha ritenuto più grave il reato di atti persecutori ed ha applicato, per esso, la pena di mesi ventiquattro di reclusione, ridotta di un terzo OSCURATA per il rito (abbreviato) prescelto. Nell'eseguire l'operazione ha commesso, però, un primo errore, in quanto la riduzione di un terzo della pena base dà, come risultato, sedici, e non diciotto. L'errore potrebbe essere corretto da questa Corte, non comportando valutazioni di merito da rimettere al giudice competente, se non che la sentenza appare inficiata da un vizio ulteriore. La Corte d'appello di Caltanissetta ha ritenuto, infatti, che il reato per cui è processo fosse in continuazione con quelli giudicati con sentenza del Tribunale di Gela del 19/11/2012 ed ha aumentato la pena base - computata sugli atti persecutori - nella stessa misura disposta dal Tribunale di Gela per i reati da questi giudicati, divenuti reati "satellite" di quello oggetto del presente procedimento, senza adeguata motivazione. Invero, l'applicazione - sia in sede esecutiva che cognitiva - della continuazione, che è istituto ispirato al principio del "favor rei", comporta, ove non determini una diminuzione della pena complessiva invece quantificata nel massimo consentito dalla somma delle pene inflitte, una adeguata e puntuale motivazione (Cass., n. 33535 del 4/7/2010; Cass., Sez. 1, 10 dicembre 1996, n. 6602, Rv. 206771); specie allorché, come nella specie, gli aumenti disposti per i reati (divenuti) satelliti risultino significativi (per le lesioni è stato applicato l'aumento di pena di diciotto mesi di reclusione, considerata al lordo della diminuzione di pena dovuta per il patteggiamento). In altre parole, non è di per sé fatto divieto al giudice della cognizione fissare una pena pari alla pena cui si perverrebbe con il provvedimento di unificazione pene concorrenti materiale (tanto è vero che qualora l'aumento per la continuazione determinato dal giudice di merito superi il limite massimo del triplo della pena inflitta per la violazione ritenuta più grave, la Corte di Cassazione, nell'annullare la sentenza senza rinvio, ridetermina direttamente la sanzione fissandola nel valore triplo di quella inflitta per il reato-base (Cass., Sez. U, 24 settembre 2003, n. 47289, Petrella, rv. 226076), ma il giudice stesso deve darne idonea e sufficiente motivazione (argomentando con criteri che sono propri della determinazione dell'istituto invocato) e ciò in quanto l'istituto della continuazione è stato voluto dal legislatore come mitigazione del cumulo materiale. E nella fattispecie non può dirsi che il giudice abbia assolto all'onere di dare contezza della propria decisione essendosi limitato a far riferimento alla sola "gravità dei fatti" e non ai criteri che sono propri della determinazione dell'istituto invocato; motivazione oltretutto dì per sé scarna e insufficiente oltre che insuscettibile di far comprendere il percorso decisionale, onde poter instaurare un controllo sulla stessa in termini di congruità logica e di conformità alle norme. Trattandosi di un istituto, quello applicato, volto all'alleviamento dell'asprezza derivante dalla mera sommatoria matematica delle pene irrogate, il OSCURATA giudice deve chiarire le ragioni per le quali intende discostarsi dalla ratio predetta prendendo in esame e applicando i parametri dettati dalla giurisprudenza di questa Corte in subiecta materia.

2. Non è fondato, invece, l'ultimo motivo di ricorso, giacché, essendo l'imputato stato condannato con sentenza del 2011, passata in giudicato prima della commissione dei fatti per cui è procedimento, per il reato di spaccio di stupefacenti, l'unificazione per continuazione dei reati oggetto del presente procedimento e di quello definito con sentenza del Tribunale di Gela del 9/11/2012 non ha alcuna incidenza sull'istituto della recidiva, che è stata contesta come "infraquinquennale".

3. Ne consegue che deve adottarsi pronunzia ai sensi dell'art. 624 c.p.p. come da dispositivo. 

Annulla la sentenza impugnata limitatamente al trattamento sanzionatorio con rinvio ad altra sezione della Corte d'appello di Caltanissetta. Così deciso il 20/4/2015