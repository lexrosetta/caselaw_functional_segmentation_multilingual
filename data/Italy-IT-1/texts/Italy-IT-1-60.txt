SENTENZA sul ricorso proposto da: CALICIURI SALVATORE nato il 03/03/1969 a LAMEZIA TERME avverso l'ordinanza del 25/07/2017 del TRIB. LIBERTA' di CATANZARO sentita la relazione svolta dal Consigliere STEFANO APRILE; sentite le conclusioni del PG MARIA FRANCESCA LOY che chiede l'inammissibilità del ricorso. Dato atto dell'assenza del difensore • RITENUTO IN FATTO

1. Con il provvedimento impugnato, il Tribunale di Catanzaro, in funzione di tribunale del riesame, ha rigettato la richiesta di riesame avanzata nell'interesse di Salvatore CALICIURI avverso l'ordinanza di applicazione della misura della custodia cautelare in carcere emessa dal Giudice per le indagini preliminari del Tribunale di Lamezia Terme in data 8 luglio 2017 per il delitto di detenzione di armi comuni da sparo (tre fucili e due pistole) ai sensi degli articoli 2, 7, legge n. 895 del 1967.

2. Ricorre Salvatore CALICIURI, a mezzo del difensore avv. Gianfranco Barbieri, che chiede l'annullamento dell'ordinanza impugnata, formulando cinque motivi di ricorso con i quali denuncia: - il vizio della motivazione con riguardo alla gravità indiziaria, essendo le armi, peraltro appartenenti al defunto nonno materno dell'indagato, non più funzionanti e comunque non appartenenti al ricorrente (primo motivo); - la violazione di legge, in riferimento agli articoli 32, 27, Cost., 275 cod. proc. pen., e il vizio della motivazione con riguardo alle gravi condizioni di salute mentale dell'indagato che risultano incompatibili con la custodia cautelare (secondo e terzo motivo); - la violazione di legge, in riferimento agli articoli 191, 203, 273 cod. proc. pen., e il vizio della motivazione con riguardo alla gravità indiziaria, essendosi illegittimamente affermato, in mancanza di elementi probatori utilizzabili, che le armi erano destinate ad offendere la signora Angotti, già vittima del delitto di cui all'articolo 612-bis cod. pen. per il quale l'indagato era sottoposto alla misura di sicurezza della libertà vigilata applicata in via provvisoria (quarto motivo); - il vizio della motivazione con riguardo alle esigenze cautelari, essendosi illegittimamente affermata l'esistenza di collegamenti con la criminalità organizzata, difettando in ogni caso la concretezza e la attualità del pericolo di reiterazione illegittimamente dedotto dalle condotte di atti persecutori in relazione alle quali però non è stata applicata alcuna misura cautelare, non sussistendo peraltro il pericolo di reiterazione in considerazione delle condizioni psicopatologiche dell'indagato (quinto motivo).

CONSIDERATO IN DIRITTO

1. Osserva il Collegio che il ricorso appare nel complesso infondato.

2. Sono infondate le argomentazioni concernenti il difetto di gravità indiziaria, sviluppate al primo e al quarto motivo di ricorso, poiché, in disparte la questione della inoffensività delle armi perché meramente dedotta senza alcun elemento di supporto, l'attribuibilità dei fucili e delle pistole all'indagato è stata correttamente desunta dalle risultanze investigative che hanno portato al rinvenimento delle stesse grazie alla collaborazione offerta dall'indagato il quale ha condotto i militari nei vari anfratti ove erano state occultate, così dimostrando di detenerle. 2.

1. Con logica e coerente motivazione i giudici della cautela hanno allegato la possibilità che, sulla base della precedente condanna per atti persecutori e della attuale sottoposizione alla misura di sicurezza della libertà vigilata applicata in via provvisoria per un ulteriore delitto di atti persecutori posto in essere ai danni di una donna, le armi potessero essere destinate all'offesa di questa. Fermo restando che tale considerazione, in realtà espressa dal tribunale del riesame con riguardo alle esigenze cautelari, non impinge la gravità indiziaria, dal punto di vista delle esigenze cautelari si palesa scarsamente criticabile ove si consideri che trattandosi di armi, naturalmente e univocamente destinate all'offesa alla persona, il quadro cautelare risultava certamente grave. 3. Il ricorso è infondato anche per quello che concerne le esigenze cautelari (quinto motivo) laddove si consideri che il Tribunale del riesame ha valorizzato, oltre alla disponibilità di un vero e proprio arsenale con annesse munizioni, la presenza di una pistola semiautomatica che veniva rinvenuta completa di caricatore con all'interno 7 cartucce, quindi pronta all'impiego, occultata dalla tasca destra interna di un cappotto custodito in una stanza nella disponibilità dell'indagato. 3.1. Sotto il medesimo angolo visuale il Tribunale del riesame ha correttamente valorizzato la condanna emessa il 19 aprile 2016 per il reato di atti persecutori, nonché l'attuale sottoposizione provvisoria dell'indagato alla misura di sicurezza per un analogo reato, così traendo la logica deduzione della sussistenza di concreta e attuale pericolosità, non avendo mai il Tribunale del riesame fatto riferimento, contrariamente a quanto si afferma nel ricorso, all'esistenza di collegamenti con ambienti criminali. 4. Il ricorso è infondato anche per quello che riguarda la scelta della misura cautelare e la compatibilità della stessa con le condizioni di salute dell'indagato (secondo e terzo motivo), poiché il Tribunale del riesame, dopo avere dato atto (r- Trasmessa copia ex art. 23 n. 1 ter L. 8-8-95 n. 332 Roma, li della accertata «psicosi schizofrenica cronica» e della esistenza di altre patologie cardiache, ha preso atto della insussistenza di elementi da cui dedurre lo stato di incompatibilità, valorizzando, con riguardo alla idoneità della misura cautelare applicata, i gravi e reiterati comportamenti aggressivi e violenti posti in essere dall'indagato che, trovato in possesso di un arsenale, è stato ritenuto in grado di porre in essere gravi delitti di violenza alla persona. 5. Al rigetto del ricorso consegue, ai sensi dell'art. 616 cod. proc. pen., la condanna del ricorrente al pagamento delle spese del procedimento. 
P.Q.M. 
Rigetta il ricorso e condanna il ricorrente al pagamento delle spese processuali. Manda alla cancelleria per gli adempimenti di cui all'art. 94, comma 1-ter, disp. att. cod. proc. pen. Così deciso il 29 gennaio 2018