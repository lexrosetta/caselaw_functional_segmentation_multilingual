9 As 14/2010 - 108 

  

  

  

  

  ČESKÁ REPUBLIKA R O Z S U D E K 

  

 J M É N E M   R E P U B L I K Y 

 Nejvyšší  správní  soud  rozhodl  v senátě  složeném  z předsedkyně  Mgr.  Daniely Zemanové  a  soudců  JUDr.  Barbary  Pořízkové  a  JUDr.  Radana  Malíka  v  právní  věci žalobce: Honební společenstvo Oslov, se sídlem Oslov 86, zastoupené JUDr. Václavem Kalinou, advokátem se sídlem Heydukova 101/2, Písek, proti žalovanému: Krajský úřad Jihočeského  kraje,  se  sídlem  U  Zimního  stadionu  1952/2,  České  Budějovice,  proti rozhodnutí  žalovaného  ze  dne  30.  4.  2009,  č. j. KUJCK  8327/2009  OZZL/Bř-RO18, ve věci  uznání  společenstevní  honitby,  za účasti  osoby  zúčastněné  na  řízení:  Honební společenstvo  Vlastec – Červený  Újezd, se sídlem  Orlík  nad Vltavou  113, zastoupené Mgr.  Kateřinou  Špoulovou,  advokátkou  se  sídlem  Haštalská  27,  Praha  1,  v  řízení o kasační stížnosti osoby zúčastněné na řízení proti rozsudku Krajského soudu v Českých Budějovicích ze dne 7. 10. 2009, č. j. 10 Ca 76/2009 – 51,  

 t a k t o : 

 Kasační stížnost   s e   z a m í t á.  

  

 I. 

 II.  Osoba zúčastněná na řízení   j e   p o v i n n a   zaplatit žalobci náhradu nákladů řízení  o  kasační  stížnosti  ve  výši  2 880  Kč  k rukám  jeho  právního  zástupce JUDr. Václava  Kaliny,  advokáta  se  sídlem  Heydukova  101/2,  Písek,  do 30 dnů od právní moci tohoto rozsudku.  

  III.  Žalovaný   n e m á   p r á v o   na náhradu nákladů řízení.  

  

 O d ů v o d n ě n í : 

 Osobou  zúčastněnou  na  řízení  (dále  jen  „stěžovatel“  nebo  též  „Honební společenstvo  Vlastec  –  Červený  Újezd“)  byl  kasační  stížností  napaden  v  záhlaví označený pravomocný  rozsudek  Krajského  soudu  v  Českých  Budějovicích  (dále jen „krajský  soud“),  kterým  bylo  zrušeno  rozhodnutí  žalovaného  ze  dne  30. 4. 2009,  (dále  č. j. KUJCK 8327/2009 OZZL/Bř-RO18,  a  věc  vrácena  zpět  k  dalšímu  řízení;  tímto rozhodnutím bylo na základě odvolání žalobce (dále též „Honební společenstvo Oslov“) v části změněno a v části potvrzeno rozhodnutí Městského úřadu Písek, odboru životního prostředí  a  VLHZ jen  „správní  orgán  I.  stupně“),  ze  dne  9. 1. 2009, č. j. MUPI/2008/34973/Ad,  kterým  byla  stěžovateli  jako  držiteli  honebních  pozemků uznána  společenstevní  honitba  s  názvem  „Schwarzenbergská  honitba  Orlík  IV.“ o celkové výměře 516 ha.  

  Zmíněná  změna  rozhodnutí  správního  orgánu  I.  stupně  přitom  spočívala  pouze v dílčích  korekcích  jeho  výrokové  části;  konkrétně  se  jednalo  o  to,  že  z  nadpisu rozhodnutí  se  vypouští  slova  „veřejná  vyhláška“,  do  výroku  III.  se  za  poslední  větu doplňuje věta: „Důvodem k přičlenění honebních pozemků ve vlastnictví LČR, s. p., ve vlastnictví obce Oslov  a  ve  vlastnictví  paní  A.  L.  a  pana  J.  L.  k  honitbě  Schwarzenbergská  honitba  Orlík  IV.  je respektování  obecných  zásad  tvorby  honiteb  dle  ust.  §  17  zákona  o  myslivosti“,  z výroku  VIII.  se vypouští věta: „Proti výroku o vyloučení odkladného  účinku  odvolání se dle § 85 odst. 4 správního řádu  nelze  odvolat“,  za  výrok  VIII.  se  doplňuje  nový  odstavec  tohoto  textu:  „Účastníci správního řízení dle § 27 odst. 1 správního řádu: Honební společenstvo Vlastec – Červený Újezd, Orlík n.  Vltavou  113,  398  07  Orlík  n.  Vltavou,  Lesy  ČR,  s.  p.,  Přemyslova  1106,  501  68  Hradec Králové, Obec Oslov, 398 35 Oslov, paní A. L., T. 39, O., pan J. L., T. 39, O.“. Ve zbývající části  bylo  rozhodnutí  správního  orgánu  I.  stupně  podle  §  90  odst.  5  správního  řádu potvrzeno.  

  Napadeným  rozsudkem  krajský  soud  shledal  žalobu  podanou  proti  shora citovanému  rozhodnutí  žalovaného  důvodnou  s  tím,  že  toto  rozhodnutí  bylo  vydáno v rozporu  se  zákonem  pro  vady  řízení  a  nepřezkoumatelnost,  a  proto  bylo  postupem podle  § 78  odst. 1  ve  vztahu  k § 76  odst. 1  písm. a)  zákona  č.  150/2002  Sb.,  soudního řádu správního, ve  znění pozdějších předpisů (dále jen „s. ř. s.“), zrušeno a věc vrácena zpět k dalšímu řízení.  

  Žalobce  vytýkal  žalovanému  i  správnímu  orgánu  I.  stupně,  že  se  nevypořádali s jeho  námitkami,  dle  kterých  pan  J.  N.  vnesl  vybrané  pozemky  do  honitby  žalobce,  tj. Honebního společenstva  Oslov, ze kterého  nevystoupil a tudíž tyto pozemky nemohou být  zahrnuty  do  Schwarzenbergské  honitby  Orlík  IV.,  neboť  se  nejednalo  o pozemky volné.  

  Tento žalobní bod uznal krajský soud jako důvodný, neboť rozhodnutí správního orgánu  I.  stupně  se  dle  jeho  názoru  s  obsahem  uvedené  námitky  nevypořádalo a v rozporu s písemnostmi založenými ve správním  spise je v  něm  naopak dovozováno, že J. N. se rozhodl vstoupit s předmětnými pozemky do Honebního společenstva Vlastec –  Červený  Újezd,  tj. stěžovatele,  a  vytvořit  spolu  s  dalšími  členy  jmenovanou  honitbu. Obdobně se pak s uvedenými námitkami nevypořádalo ani žalobou napadené rozhodnutí, přestože je žalobce vznesl i v odvolání proti prvostupňovému rozhodnutí. Argumentace správního  orgánu  I.  stupně  byla  v  rozporu  s  podklady,  které  jsou  založeny  ve  spise, konkrétně  se  souhlasem  J.  N.  ve  smyslu  § 19  zákona  č. 499/2001  Sb.,  o  myslivosti,  ve znění  pozdějších  předpisů  (dále  jen  „zákon  o myslivosti“),  s  členstvím  v  Honebním společenstvu Oslov a vkladem předmětných pozemků, jež potvrdil svým podpisem dne 25. 2. 2002.  Žalovaný  jako  odvolací  orgán  tyto  vady  neodstranil,  neboť  tento  postup  hodnotil jako správný a rovněž  nevysvětlil, z jakých důvodů se  s odvolacími  námitkami žalobce nezabýval nebo z jakých důvodů je považuje za nedůvodné.  

  V  dalším  řízení  podle  krajského  soudu  bude  zapotřebí,  aby  se  žalovaný  znovu zabýval  námitkou  žalobce  týkající  se  vkladu  pozemků  J.  N.  do  honitby  žalobce  – Honebního společenstva Oslov, do kterého vstoupil a je jeho členem. Současně  krajský soud  naznačil,  že:  „při  novém  posuzování  této  námitky  je  zapotřebí  vycházet  z  ustanovení  § 69 zákona č. 449/2001 Sb., kdy bylo povinností honebních společenstev podat do 31. 12. 2002 orgánu státní správy myslivosti návrh na uvedení honitby do souladu s tímto zákonem. Z písemností založených ve  spise  je  zřejmé,  že  při  uvádění  honitby  Honebního  společenství  Oslov  do  souladu  se zákonem  byla orgánu  státní  správy  předložena  písemnost  označená  jako  souhlas  vlastníka  honebních  pozemků  k členství  v  honebním  společenstvu,  když  se  jednalo  o  J.  N.  a  níže  uvedené  parcely,  mezi  kterými  jsou uvedeny parcely, které jsou sporné právě v předmětném řízení o uznání honitby Orlík IV. J. N. podepsal ve  smyslu  § 19  zákona  č.  449/2001  Sb.  souhlas  se  svým  členstvím  v Honebním  společenstvu  Oslov. Dále  je  zapotřebí  při  posuzování  žalobcem  namítané  skutečnosti  ohledně  vstupu  J.  N.  do  honebního společenství Oslov ke dni 25. 10. 2002 vzít v úvahu i ustanovení  § 26 odst. 3 zákona č. 449/2001 Sb., kdy člen honebního společenstva může ukončit své členství na základě písemného oznámení a členství pak zaniká posledním dnem kalendářního roku, ve kterém bylo oznámení učiněno. Pokud J. N. v říjnu 2002 projevil svou vůli, že se stává členem honebního společenstva Oslov, je zapotřebí v intencích tohoto ustanovení posoudit žalobcem namítanou skutečnost, že předmětné pozemky se nemohly stát součástí nově vznikající honitby a nejednalo se o pozemky volné, neboť k 31. 12. 2002 byla ve smyslu § 69 zákona o myslivosti honitba HS Oslov pravomocně uznána jako v souladu s citovaným zákonem“.  

  Dále  žalobce  poukázal  na  nesprávný  postup  žalovaného  i  v  hodnocení  jeho odvolací  námitky  ohledně  zahrnutí  vodní  plochy  přehrady  do  nově  vznikající Schwarzenbergské  honitby  Orlík  IV.  ve  výměře  55  ha,  neboť  se  jedná  o  vodní  plochu a bez  této  plochy  by  zmíněná  honitba  nedosáhla  potřebné  výměry  –  celkem  516 ha. Žalobce přitom připomněl i rozsudek Krajského soudu v Českých  Budějovicích  ze dne 30. 5. 2007, sp. zn. 10 Ca 56/2007, v němž byl vysloven právní názor, že přehrada a nádrž jako vodní dílo jsou  stavbou a  z tohoto důvodu je vyloučené, aby se podle  § 2 písm. e) zákona  o  myslivosti  jednalo  o  honební  pozemek,  neboť  pozemek  zastavěný  vodním dílem  představuje  pozemek  nehonební  a  tudíž  vodní  plochu  tohoto  vodního  díla  nelze zahrnout do honebních pozemků.  

  Rovněž  tento  žalobní  bod  považoval  krajský  soud  za  důvodný  a  odkázal na rozsudek  Nejvyššího  správního  soudu  ze  dne  15. 11. 2007,  č. j. 9 As 69/2007 - 86, kterým byla kasační stížnost proti výše citovanému rozsudku Krajského soudu v Českých Budějovicích  zamítnuta.  Krajský  soud  uvedl,  že  Nejvyšší  správní  soud  potvrdil  jeho názor, že přehrada jako stavba a vodní plocha jako celek představuje pozemek zastavěný a tudíž  nehonební.  Rovněž  v  katastru  nemovitostí  jsou  tyto  pozemky  evidovány jako stavební  –  pozemky  zastavěné.  Krajský  soud  proto  uzavřel,  že  není  správný  názor žalovaného odvolacího orgánu, dle kterého v dané věci může být část přehrady zahrnující jeden  břeh  a  vodní  plochu  součástí  honitby,  neboť  z  citované  judikatury  je  zřejmé, že v konkrétní  věci přehrada Orlík představuje překážku ve smyslu zákona o myslivosti, jehož  požadavkům  tedy  postup  zvolený  v  případě  tvorby  Schwarzenbergské  honitby Orlík IV. neodpovídá.  

 V kasační stížnosti stěžovatel uvedl, že ji podává z důvodů uvedených v ustanovení § 103  odst. 1  písm. a)  a  d)  s. ř. s.,  tj. z  důvodu  nepřezkoumatelnosti  a  nezákonnosti napadeného  rozsudku  spočívající  v  nesprávném  posouzení  právní  otázky  krajským soudem  v  předcházejícím  řízení.  Nezákonnost  stěžovatel  spatřuje  jednak  v  nesprávném právním  posouzení  nároku  na  začlenění  pozemků  ve  vlastnictví  Jiřího  Neumanna do honitby žalobce a v nesprávném posouzení pojmu přehrada a jeho aplikaci v rozporu se zákonem o myslivosti. Nepřezkoumatelnost  napadaného rozsudku stěžovatel  spatřuje jak  v  nesrozumitelném,  tak  i  v  nedostatečném  odůvodnění  právních  závěrů  přijatých krajským soudem v posuzované věci.  

  Podle  stěžovatele  krajský  soud  v  napadeném  rozsudku  dochází  k  závěru, že v řízení o  uznání  honitby s  názvem Schwarzenbergská  honitba  Orlík  IV. se žalovaný ani správní orgán I. stupně nevypořádali s námitkami žalobce, jež se týkaly jím tvrzeného protiprávního  začlenění  pozemků  J.  N.  do  výše  jmenované  honitby;  podle  žalobce  tyto pozemky byly se souhlasem J. N. začleněny do jeho honitby, tudíž nemohly být jako volné pozemky  začleněny  do  honitby  stěžovatele.  Zároveň  dle  stěžovatele  sám  krajský  soud dochází  k  závěru,  že  předmětná  námitka  žalobce  byla  důvodná  a  předmětné  pozemky neměly  být  začleněny  do  nově  uznané  honitby  stěžovatele  (Schwarzenbergská  honitba Orlík IV.), pokud tou dobou již byly součástí honitby v držení žalobce (honitba Zvíkov).  

  Tento  závěr  krajského  soudu  považuje  stěžovatel  za  nesprávný  a  poukazuje na to, že  honitba žalobce byla uvedena do souladu se  zákonem o myslivosti v hranicích, které  nezahrnovaly  sporné  pozemky  J.  N.  a  které  byly  pro  rozhodující  správní  orgány platné  a  závazné.  Současně  připomíná,  že  předmětné  pozemky  J.  N.  byly  ke  dni vyhotovení  jeho  souhlasu,  tedy  ke  dni  25. 10. 2002,  již  začleněny  do  jiné  v té době existující honitby a za takového stavu nelze učinit platný úkon ve smyslu jejich dispozice do jiné  honitby. Předmětné pozemky totiž byly od roku 1993  součástí vlastní honitby s názvem  Schwarzenbergská  honitba  Orlík,  jež  zanikla  až  poté,  co bylo rozhodnuto  o neuvedení této honitby do souladu se zákonem o myslivosti, a to ve smyslu § 69 zákona o myslivosti ke dni 31. 3. 2003. Teprve poté se podle stěžovatele předmětné pozemky staly pozemky volnými pro účely tvorby honiteb a J. N. se jako jejich vlastník rozhodl s nimi vstoupit  do  nově  vytvořeného  Honebního  společenstva  Vlastec  –  Červený  Újezd  a vytvořit  spolu  s  dalšími  členy  tohoto  honebního  společenstva  společenstevní  honitbu Schwarzenbergská honitba Orlík IV. ve smyslu § 18 odst. 2 a 3 zákona o myslivosti. Jako zásadně  chybný  označil  stěžovatel  rovněž  názor  krajského  soudu,  že  by  snad  písemný souhlas  J. N. s jeho členstvím v Honebním společenstvu  Oslov  mohl být považován za písemné  oznámení  o  ukončení  členství  stěžovatele  ve  smyslu  §  26  odst.  3  zákona  o myslivosti. Není možné, aby souhlas s členstvím v jiném honebním společenstvu jakkoliv nahradil  písemné  oznámení  o ukončení  členství  ve  smyslu  výše  citovaného  zákona  o myslivosti;  takový  projev  vůle  by musel  být  nepochybný,  musel  by  směřovat  vůči honebnímu  společenstvu,  v  němž  má být  členství  ukončeno.  Držitel  Schwarzenbergské honitby Orlík IV. se však o takové skutečnosti nedozvěděl a nebyla mu ani nikdy písemně panem J. N. oznámena.  

  Na  základě  výše  uvedeného  je  stěžovatel  toho  názoru,  že  ze  strany  krajského soudu došlo k  naprostému  nepochopení posuzované  situace, stejně jako k nepochopení na danou věc dopadajících zákonných ustanovení, v důsledku čehož krajský soud dospěl k nesprávnému a nesrozumitelnému rozhodnutí. 

  Ve  zbytku  kasační  stížnosti  se  stěžovatel  zabýval  výhradně  otázkou  právního posouzení  pojmu  přehrada  a  jeho  aplikací  ve  smyslu  zákona  o  myslivosti.  Nejprve poukázal  na  to,  že  krajský  soud  bez  jakéhokoliv  zdůvodnění  svého  rozhodnutí  pouze odkazuje  na  argumentaci  obsaženou  v  rozsudku  Nejvyššího  správního  soudu pod sp. zn. 9 As 69/2007,  která  se  týká  zcela  jinak  formované  honitby  a  navíc  tuto argumentaci krajský soud interpretuje zásadně nesprávně, pokud konstatuje, že Nejvyšší správní soud potvrdil jeho dřívější názor, dle kterého přehrada jako stavba a vodní plocha představuje jako celek pozemek zastavěný a tudíž nehonební, ačkoliv takový kategorický závěr  v  písemném  vyhotovení  rozsudku  Nejvyššího  správního  soudu  není  uveden. Naopak  sám  Nejvyšší  správní  soud  ve  svém  rozsudku  uvádí,  že  samotná  vodní  plocha jako taková patří s ohledem  na  znění ustanovení § 2 písm. f) zákona o myslivosti mezi honební pozemky. Přesto krajský soud v závěru napadeného rozsudku s odkazem na výše uvedený rozsudek  Nejvyššího správní soudu pouze konstatuje, že zahrnutí vodní plochy nádrže  do  Schwarzenbergské  honitby  Orlík  IV.  neodpovídá  požadavkům  zákona o myslivosti.  

  Podle  stěžovatele  přitom  zahrnutí  vodní  plochy  přehrady  do  výměry  honitby možné je a v této souvislosti poukazuje na to, že vlastní funkce pozemku tvořit honitbu je stanovena v § 2 písm. f) ve spojení s písm. e) zákona o myslivosti, kde jsou vymezeny nehonební  pozemky.  Vodní  plocha  podle  předpisů  katastrálních  (tj.  pozemek,  na  němž je rybník,  vodní  tok,  vodní  nádrž,  močál  mokřad  nebo  bažina)  ve  výčtu  nehonebních pozemků  v  §  2  písm.  e)  zákona  o  myslivosti  uvedena  není. Proto  i  z   hlediska  tohoto ustanovení  je  nehonebním  pozemkem  jen  ta  část  přehrady  (její  konstrukce  ze  železa a betonu, včetně např. sypané hráze), kterou lze podřadit pod pojem pozemek zastavěný, tak  jako  jej  toto  ustanovení  upravuje.  Vodní  plochu  tak  zákon  o  myslivosti  považuje za pozemek  honební  ve  smyslu  písm.  f)  cit.  ustanovení  zákona  o  myslivosti.  Není  tedy nesprávný  postup,  podle  kterého  je  vodní  plocha  zahrnuta  do  výměry  honitby, a to ať jako celý pozemek  nebo jeho část. O tom, že v praxi převládá právě tento názor, jenž odpovídá logice a  úmyslu zákonodárce, dle  stěžovatele  svědčí i existence celé řady honiteb, které zahrnují vodní plochu, a to včetně vodní plochy přehrad. V této souvislosti stěžovatel  odkázal  na  webové  stránky  Ústavu  pro  hospodářskou  úpravu lesů (www.uhul.cz),  kde  je  uveden  mapový  přehled  uznaných  honiteb  v  České  republice, z něhož vyplývá, že k 31. 3. 2009 je evidována celá řada honiteb, které přechází přes vodní toky, včetně přehrad.  

  Ve vztahu k navržené Schwarzenbergské honitbě Orlík IV. pak stěžovatel doplnil, že honební pozemky  na jednom břehu přehrady a pozemky přehrady mezi oběma jejími břehy  nepředstavují jejich nesouvislost a ani překážku pohybu zvěře. Současně poukázal na  vyjádření  Ministerstva  zemědělství  ze  dne  21. 12. 2009,  č. j. 39201/2009 - 16000, které jako  ústřední  orgán  státní  správy  myslivosti  k  dotazu  stěžovatele  odpovědělo, že vody  vzduté  přehradní  hrází  je  třeba  považovat  z  pohledu  stávající  judikatury za pozemky vytvářející překážku pohybu zvěře a způsobující tudíž nesouvislost pozemků ležících  po  jejich  stranách;  není  však  žádný  důvod,  proč  vykládat  zákon  o  myslivosti tak, že tyto pozemky jsou rovněž pozemky nehonebními. 

 Závěrem  stěžovatel poukázal na charakter pozemků,  na  nichž je voda a  na jejich členění podle zákona č. 344/1992 Sb., o katastru nemovitostí České republiky (katastrální zákon),  ve  zněním  pozdějších  předpisů,  s  tím,  že  pro  evidování  pozemku  se  stavbou přehrady, hráze, vodní nádrže, jezu a zdrže nemá tento zákon ani jeho prováděcí vyhláška možnost evidence jako pozemku zastavěného.  

  Vzhledem  k  výše  uvedeným  skutečnostem  je  stěžovatel  toho  názoru,  že  kasační stížností napadený rozsudek krajského soudu je nezákonný pro nesprávné posouzení výše uvedených právních otázek a pro  nesrozumitelné a  nedostatečné odůvodnění.  Navrhuje proto,  aby  Nejvyšší  správní  soud  tento  rozsudek  zrušil  a  věc  vrátil  krajskému  soudu k dalšímu řízení.  

  Honební společenstvo Oslov, tj. žalobce, nyní v pozici osoby zúčastněné na řízení, se  k  předložené  kasační  stížnosti  vyjádřilo  tak,  že  krajský  soud  v  napadeném  rozsudku postupoval naprosto  správně,  neboť příslušné správní orgány při rozhodování o uznání Schwarzenbergské honitby Orlík IV. postupovaly nesprávně a dopustily se takových chyb, které vylučovaly uznání této honitby.  

  Je  nepochybné,  že  rozhodnutí  žalovaného  je  nutno  posuzovat  ze  dvou  hledisek, což  také  krajský  soud  učinil.  Zaprvé  posuzoval,  zda  vodní  plocha  Orlické  přehrady je honebním  pozemkem  či  nikoliv  a  dospěl  ke  shodnému  závěru  jako  Nejvyšší  správní soud  v  rozhodnutí  pod  sp. zn. 9 As 69/2007,  že  přehrada,  včetně  hladiny  vzduté  vody, přerušuje  souvislost  honebních  pozemků  a  z  toho  nepochybně  lze  dovodit,  že  nádrž vodního  díla  je  jako  sama  celá  přehrada,  včetně  vzduté  vody  vodním  dílem  a  je  tudíž pozemkem  nehonebním.  Dále  dle  názoru  Honebního  společenstva  Oslov  nelze přehlédnout ani  skutečnost, že břehy, které přiléhají k levému břehu vodního díla  zcela vylučují  vykonávání  mysliveckého  práva  vzhledem  k  charakteru  a  strmosti  těchto pozemků.  Druhá  část,  které  se  týká  rozsudek  krajského  soudu,  je  otázka  vypořádání námitek Honebního  společenstva  Oslov ohledně pozemků  Jiřího Neumanna, ke kterým rozhodující  správní  orgány  nepřihlédly  a  tyto  pozemky,  které  jsou  ve  vlastnictví jmenovaného  a  které  byly  vneseny  do  Honebního  společenstva  Oslov,  zahrnuly do honitby Honebního společenstva Vlastec – Červený Újezd. Zákon však zcela vylučuje, aby  tytéž  pozemky  byly  vloženy  do  dvou  honebních  společenstev.  V  rozhodnutí žalovaného  se  argumentuje  tím,  že  tyto  pozemky  byly  volné,  avšak  dle  žalobce  tato skutečnost  není  pravdivá.  Tyto  pozemky  volné  nebyly  a  v  minulé  době  byly  pouze předmětem  dohody  o  směně,  podle  které  pozemky  ve  vlastnictví  K.  S.  obklopené honebními  pozemky  žalobce  bude  využívat  žalobce  s  tím,  že  oproti  tomu  budou  k výkonu práva myslivosti přenechány pozemky, které byly ve vlastnictví J. N.; ten však do honitby  stěžovatele  předmětné  pozemky  nikdy  nevnesl.  Krajský  soud  tedy  správně rozhodl o tom, že tyto pozemky J. N. byly vneseny do Honebního společenstva Oslov a skutečnost, že na nich hospodařil někdo jiný, není důvodem k tomu, aby byly Honebnímu společenstvu  Oslov  odebírány.  Honební  společenstvo  Oslov  také  po  celou  dobu  za všechny pozemky J. N. tomuto platilo nájem a jmenovaný se také cítil členem uvedeného honebního  společenstva.  Za těchto  okolností  považuje  žalobce  kasační  stížnost  za nedůvodnou a navrhuje, aby byla Nejvyšším správním soudem zamítnuta.  

 Nejvyšší  správní  soud  nejprve  posoudil  formální  náležitosti  kasační  stížnosti a konstatoval, že kasační stížnost je podána včas, jde o rozhodnutí, proti němuž je kasační stížnost  přípustná,  a  stěžovatel  je  zastoupen  advokátem  (§ 105  odst. 2  s. ř. s.).  Poté přezkoumal  napadený  rozsudek  krajského  soudu  v  rozsahu  kasační  stížnosti  a  v  rámci uplatněných  důvodů  (§  109  odst.  2  a  3  s. ř. s.),  ověřil  při  tom,  zda  napadený  rozsudek netrpí vadami, k nimž by musel přihlédnout z úřední povinnosti (§ 109 odst. 2, 3 s. ř. s.), a dospěl k následujícím závěrům.  

  V  návaznosti  na  stížní  námitky  se  Nejvyšší  správní  soud  přednostně  zabýval námitkou  týkající  se  nepřezkoumatelnosti  napadeného  rozsudku  krajského  soudu. Nepřezkoumatelnost  rozhodnutí  je  totiž  vadou  tak  závažnou,  že  se  jí  Nejvyšší  správní soud musí  zabývat i tehdy, pokud by to stěžovatel  nenamítal, tedy z  úřední povinnosti. Je-li totiž rozhodnutí nepřezkoumatelné, lze jen stěží uvažovat o jeho přezkumu kasačním soudem,  což  ostatně  vyplývá  již  z  lingvistické  stránky  věci,  kdy  nepřezkoumatelné rozhodnutí není možno věcně přezkoumat. Nelze se zabývat hmotněprávní argumentací, pokud přezkoumávané rozhodnutí soudu neobstojí ani po formální stránce. 

 Jedná  se  prakticky  o  takové  situace,  kdy  by  se  krajský  soud  nevypořádal  vůbec či alespoň  dostatečně  s  uplatněnými  žalobními  body,  neprovedl  by  navržené  důkazy a ani by řádně nevyložil, proč tak neučinil (tzv. opomenutý důkaz), z rozhodnutí by nebyly seznatelné  jeho  nosné  důvody  (ratio  decidendi)  anebo  by  tyto  důvody  neměly  oporu ve výsledcích  provedeného soud v projednávané věci nezjistil. Naopak z odůvodnění napadeného rozsudku je jednoznačně seznatelné,  které  otázky  krajský  soud  považoval  za  rozhodné,  a  vzájemná  souvislost jednotlivých  úvah,  jež  v  napadeném  rozsudku  vyslovil,  je  zřetelná.  Závěry,  ke  kterým krajský  soud  dospěl,  vycházejí  z  rekapitulovaného  skutkového  stavu  a  mají  oporu ve spisovém  materiálu.  Napadený soud za přezkoumatelný.  Se  závěry,  o  které  krajský  soud  opřel  výrok  napadeného  rozsudku, ostatně sám  dostatečně  podrobně  polemizuje, což by v případě jeho nepřezkoumatelnosti nebylo možné.  

 Lze  tedy  shrnout,  že  postup  krajského  soudu  byl  v  tomto  ohledu  v  souladu se zákonem a námitce nepřezkoumatelnosti napadeného rozsudku Nejvyšší správní soud nevyhověl,  neboť  žádné  takové  vady,  které  by  nepřezkoumatelnost  mohly  způsobit, neshledal.  

  Poté Nejvyšší správní soud přistoupil k přezkum napadeného rozsudku krajského soudu  z  hlediska  důvodů,  které  vedly  ke  zrušení  žalobou  napadeného  rozhodnutí žalovaného  správního  orgánu  a  které  stěžovatel  napadá; jsou: 1) nepřezkoumatelnost rozhodnutí  žalovaného ve vztahu k žalobcem uplatněné  námitce směřující proti zahrnutí předmětných pozemků J. N. do nově uznané Schwarzenbergské honitby Orlík  IV. a 2)  nesprávný postup žalovaného, který do uvedené  honitby zahrnul rovněž vodní plochu Orlické přehrady.  

 Podstatou projednávané věci je tedy otázka, zda  výše uvedené  zrušovací důvody rozsudku  krajského  soudu  mohou  obstát  a  v  tomto  směru  Nejvyšší  správní  soud konstatuje, že v případě prvního ze zrušujících důvodů tomu tak je.  

 Z  předloženého  správního  spisu  vyplývá,  že  dne  27. 11. 2008  byl  správnímu orgánu  I. stupně doručen  návrh stěžovatele  na uznání společenstevní  honitby s  názvem „Schwarzenbergská honitba Orlík IV.“ s tím, že je tvořena z pozemků, které dříve tvořily vlastní  honitbu  s  názvem  „Schwarzenbergská  honitba  Orlík“,  jež  zanikla  poté,  co  bylo pravomocně  rozhodnuto  o  jejím  neuvedení  do  souladu  se  zákonem  o  myslivosti pro přímý rozpor s ustanovením § 17 odst. 5 a § 2 písm. g), tj. pro  nesplnění podmínky souvislosti pro některé pozemky do této honitby začleněné, jenž tvoří překážku v pohybu zvěře  nebo jsou  pro  ni  nebezpečím.  Rozhodnutí  Městského  úřadu  ze  dne 22. 11. 2006, č. j. ŽP/MUPI/2006/17069/Ad,  o  neuvedení  Schwarzenbergské  honitby Orlík  do souladu  se  zákonem  o  myslivosti  pak  bylo  v  odvolacím  řízení  potvrzeno rozhodnutím Krajského 26. 2. 2007, č. j. KUJCK 1854/2007 OZZL/Bř-RO5,  proti  němuž  byla  podána  žaloba,  která  byla zamítnuta  rozsudkem  Krajského  soudu  v  Českých  Budějovicích  ze  dne  30. 5. 2007, č. j. 10 Ca 56/2007 - 50,  a  zamítnuta  byla  rovněž  kasační  stížnost  podaná  proti citovanému  rozsudku,  a  to  opakovaně  výše  zmiňovaným  rozsudkem  Nejvyššího správního č. j. 9 As 69/2007 - 86,  publikovaným pod č. 1737/2008 Sb. NSS, www.nssoud.cz; k závěrům tohoto rozsudku viz dále v části věnované druhému ze zrušujících důvodů uvedených sub 2).  


 Na  základě  podaného  návrhu  bylo  zahájeno  správní  řízení  ve  věci  uznání společenstevní honitby pod názvem Schwarzenbergská honitba Orlík IV. a nařízeno ústní jednání,  které  se  uskutečnilo  dne  17. 12. 2008.  Během  tohoto jednání  žalobce prostřednictvím  svého  zástupce  uplatnil  námitku  vůči  uznání  uvedené  honitby  s  tím, že nesouhlasí  se  započítáním  některých  pozemků  J.  N.  ve  výměře  50,98 ha  do této honitby,  neboť  tyto  pozemky  vnesl  jmenovaný  do  honitby  žalobce.  Tuto  námitku  pak doplnil  písemným  podáním  doručeným  správnímu  orgánu  I.  stupně  následujícího  dne 18. 12. 2008, kterým současně požádal, aby předmětné pozemky J. N. byly přičleněny do honitby Honebního společenstva Oslov; k tomu je ve správním spise založena podepsaná písemnost  ze  dne  25. 10. 2002,  označená  jako  „souhlas  vlastníka  honebních  pozemků  s členstvím v  honebním společenstvu [podle § 19 odst. 5 písm. c) zákona č. 449/2001]“ a obsahující mimo jiné i výčet předmětných pozemků ve vlastnictví Jiřího Neumanna.  

 Správní orgán  I. stupně i přes tento  nesouhlas žalobce podložený výše uvedenou písemností rozhodl o uznání Schwarzenbergská honitba Orlík IV., přičemž v odůvodnění k  dané  námitce  konstatoval,  že  honební  pozemky  Jiřího  Neumanna  v  uvedené  výměře zahrnuté  do  této  nově  uznané  honitby,  byly  od  roku  1993  součástí  dnes  již  zaniklé Schwarzenbergské honitby Orlík, a to v původních hranicích, jejichž průběh se stávajícími hranicemi  uznané  honitby  Zvíkov  –  honitba  žalobce  –  se  ani  tímto  rozhodnutím nezměnil. J. N. se proto jako vlastník těchto volných pozemků svobodně rozhodl s nimi vstoupit  do  tvořícího  se  Honebního  společenstva  Vlastec  –  Červený  Újezd  a  vytvořit spolu s dalšími členy tohoto honebního společenstva společenstevní honitbu (§ 18 odst. 2 a 3 zákona o myslivosti). Současně správní orgán I. stupně poznamenal, že šetřením bylo zjištěno, že uvedené pozemky v dané výměře  nebyly ani při uvádění  honiteb do souladu se zákonem o myslivosti v roce 2003 začleněny do uznané honitby Zvíkov a že: „dodatek k rozhodnutí  o  uznání  stávající  společenstevní  honitby  Zvíkov  ze  dne  31. 3. 2003  pod  č.  j.  Mysl/  k č.j.3505/02/2003 – Ad nabyl právní moci dne 26. 4. 2003“.    

 Žalobce  v  odvolání  mimo  jiné  namítal,  že  po  zániku  Schwarzenbergské  honitby Orlík  měly  být  upraveny  hranice  tak,  že  předmětné  pozemky  Jiřího  Neumanna, které byly na základě jeho souhlasu vneseny do Honebního společenstva Oslov, měly být orgánem  státní  správy  přičleněny  z  moci  úřední  do  honitby  Honebního  společenstva Oslov,  tj.  žalobce.  Orgán  státní  správy  zůstal  nečinný,  přestože  byl  k  tomu  vyzván přípisem  ze  dne  1. 10. 2008,  a  naopak  tyto  pozemky  bez  právního  důvodu  započítal do honitby, která byla tímto odvoláním napadena. J. N. z Honebního společenstva Oslov nevystoupil,  takže  tyto  pozemky  jsou  nadále  v  soupisu  pozemků  patřících  do  tohoto honebního  společenstva.  V  žádném  případě  nemůže  nově  vznikající  společenstevní honitba tyto pozemky započítat do své výměry a o tyto pozemky snižovat stav pozemků vedených Honebních společenstvem Oslov.  

  Žalovaný,  jako  odvolací  orgán,  k  tomu  v  odůvodnění  svého  rozhodnutí  uvedl, že předmětné  pozemky  J.  N.  byly  od  roku  1993  součástí  vlastní  honitby  s názvem Schwarzenbergská  honitba  Orlík  a  po  jejím  zániku  se  tyto  pozemky  staly  pozemky volnými  pro  tvorbu  honiteb.  Současně  poznamenal,  že  honitba  v  držení  Honebního společenstva  Oslov byla uvedena do souladu se zákonem o myslivosti v hranicích, které nezahrnují předmětné pozemky J. Neumanna a změna honitby, jež je v držení Honebního společenstva  Oslov,  je  možná  pouze  v  režimu  ustanovení  § 31  zákona  o  myslivosti. Honební  společenstvo  nemůže  nárokovat  pozemky  vně  hranic  honitby  tak,  jak  byly stanoveny  při  uvedení  honiteb  do  souladu  se  zákonem  o  myslivosti  v roce  2003;  tyto hranice jsou platné a závazné a státní orgán správy myslivosti z nich při změnách honiteb nebo při uznávání honiteb nových vychází.  

  Ze  shora  provedené  nutné  rekapitulace  je  podle  názoru  Nejvyššího  správního soudu patrné, že správní orgán  I. stupně i žalovaný odvolací orgán se k námitce žalobce vyjádřily.  Nedůvodnost  této  námitky  pak  opřely  o  nutnost  vycházet  při  začleňování pozemků do určité honitby z platného právního stavu, podle kterého předmětné pozemky J.  N.  nebyly  v  rozhodné  době  zahrnuty  do  honitby  žalobce  a  bylo  tedy možné  je  jako volné pozemky zahrnout do nově vzniklé honitby - Schwarzenbergská honitba Orlík IV., historicky  navazující  na  část  původní  Schwarzenbergské  honitby  Orlík,  která  zanikla rozhodnutím správních orgánů v roce 2007.  

  Jak však správně uvedl krajský soud, pro tuto argumentaci rozhodujících správních orgánů nejsou ve spisovém materiálu založeny žádné důkazy a ani z rozhodnutí není zcela zřejmé,  na  základě  jakých  důkazů  správní  orgány  svoji  argumentaci  založily.  S  ohledem na obsah jejich rozhodnutí by sice teoreticky bylo možné dovozovat, že se jedná zejména o pravomocné  rozhodnutí  ohledně  uvedení  honitby  Honebního  společenstva  Oslov do souladu  se  zákonem,  včetně  přesného  zákresu  hranic  této  honitby  a  uvedení  všech jejich  honebních  pozemků  tak,  aby  bylo  skutečně  jasné,  že  pozemky  J.  N.,  které  jsou sporné, v ní zahrnuty nejsou, avšak opora pro takový závěr ve spisu chybí. Správní spis v tomto  směru  obsahuje  toliko  souhlas  J.  N.  ze  dne  25. 10. 2002  se  jeho  členstvím  v honebním společenstvu Oslov a žádné další relevantní dokumenty.  

  Z tohoto pohledu tedy krajskému soudu nelze vytýkat, že rozhodnutí žalovaného zrušil pro vadu řízení, přestože se ve svém důsledku podle názoru Nejvyššího správního  soudu nejednalo o vadu řízení spočívající v  nepřezkoumatelnosti rozhodnutí žalovaného [§ 76  odst. 1  písm. a)  s. ř. s.],  nýbrž  o  vadu  řízení  spočívající  v  tom,  že  učiněné  závěry nemají  oporu  ve  spisech  [§ 76  odst. 1  písm. b)  s. ř. s.].  To  však  nic  nemění  na  tom, že ve výsledku  (co  do  výroku)  je  rozhodnutí  krajského  soudu  správné,  neboť  došlo k takovým vadám řízení, pro které bylo žalobou napadené rozhodnutí nutno zrušit a věc vrátit žalovanému k dalšímu řízení.  

  Skutkový  stav, který vzal žalovaný, resp. správní orgán  I. stupně za  základ svého rozhodnutí,  musí  mít  oporu  ve  spise.  Je  tedy  naprosto  nezbytné,  aby  správní  spis obsahoval  veškeré  podklady,  na  jejichž  základě  bude  možné  učinit  jednoznačný  závěr, zda jsou  sporné  honební  pozemky  J.  N.  součástí  honitby  žalobce,  Honebního společenstva  Oslov,  či  nikoli  a  zda  případně  neměly  být  přičleněny  k  této  honitbě  tak, jako to žalobce namítal ve svém odvolání, kde odkazoval na svůj přípis ze dne 1. 10. 2008 adresovaný orgánu státní správy myslivosti. Pokud se totiž předmětné  honební pozemky poté,  kdy  zanikla  Schwarzenbergská  honitba  Orlík,  staly  skutečně  pozemky  volnými, které netvoří vlastní  nebo společenstevní  honitbu, platí, že orgán státní správy myslivosti tyto pozemky přičlení zpravidla k honitbě, která má s těmito honebními pozemky nejdelší společnou  hranici  a  zásady  řádného  mysliveckého  hospodaření  nevyžadují  jejich  jiné přičlenění (§ 30 odst. 1 zákona o myslivosti). Proto pokud orgán státní správy myslivosti tímto způsobem nepostupoval, je třeba s ohledem na námitku žalobce vysvětlit, z jakého důvodu  se  tak  stalo  a  tuto  skutečnost  doložit.  Stejně  tak  je  třeba  doložit  v  rozhodnutí správního orgánu uvedenou skutečnost, že se J. N. jako vlastník těchto volných pozemků svobodně  rozhodl  s  nimi  vstoupit  do  tvořícího  se  Honebního  společenstva  Vlastec  – Červený Újezd a vytvořit spolu s dalšími členy honitbu, neboť ve spise je zahrnut pouze předchozí protichůdný projev vůle jmenovaného v podobě jeho souhlasu se vstupem do Honebního společenstva Oslov.  

  Ohledně námitek stěžovatele směřujících do věcného posouzení sporu a údajného nepochopení  posuzované  situace,  Nejvyšší  správní  soud  konstatuje,  že  tyto  nejsou a ani nemohou být důvodné, neboť věcné posouzení sporu nelze předjímat. Krajský soud se  k  vlastnímu  posouzení  věci  vůbec  nedostal,  neboť  závěry  žalovaného  ohledně sporných  pozemků  nemohl  pro  chybějící  oporu  ve  spisu  věcně  přezkoumat.  Jakékoli úvahy  v  tomto  směru  by  tedy  byly  předčasné  a  ve  svých  důsledcích  by  nahrazovaly rozhodovací proces příslušných správních orgánů, což správním soudům nepřísluší.  

  Z  hlediska  dalšího  řízení  proto  Nejvyšší  správní  soud  pouze  v  obecné  rovině odkazuje  na  dva  důležité  nálezy  Ústavního  soudu,  a  sice  ze  dne  13. 12. 2006, sp. zn. Pl. ÚS 34/03,  publikovaný  pod  č.  49/2007  Sb.,  a  ze  dne  6. 3. 2007, sp. zn. Pl. ÚS 3/06,  oba  dostupné  též  z  http://nalus.usoud.cz,  které  obsahují  některá základní  východiska  projednávané  problematiky  projevující  se  mimo  jiné  i  v  potřebě kontinuity  výkonu  práva  myslivosti  v  rámci  původních  honebních  společenstev, jež vychází  ze  závěru,  že  podle  zákona  o  myslivosti  je  honitba  uznána  (a  pozemkově vymezena)  správním  rozhodnutím  [§ 2  písm. i),  § 18  odst. 1]  jako  celek,  jenž  je  tvořen konkrétními  souvislými  honebními  pozemky  (§ 17  odst. 2,  věta  první).  To  mimo  jiné znamená, že jako výchozí a do značné míry i určující pro další posouzení projednávané věci je rozhodné určit, do jaké honitby byly začleněny sporné pozemky J. N. předtím, než učinil své prohlášení ze dne 25. 2. 2002; bude přitom nutné zohlednit veškeré relevantní
 právní  vztahy,  včetně  žalobcem  zmíněné  dohody  o  vzájemné  výměně  honebních pozemků, jejíž písemné vyhotovení je založeno ve správním spise.  

  K  druhému  z  důvodů,  pro  které  bylo  krajským  soudem  napadené  rozhodnutí zrušeno,  tj.  nesprávný  postup  žalovaného,  který  do  uvedené  honitby  zahrnul  rovněž vodní plochu Orlické přehrady, konstatuje Nejvyšší správní soud následující:  

 Krajský soud při posouzení této otázky vycházel  z již výše zmíněného rozsudku Nejvyššího  správního  soudu  ze  dne  15. 11. 2007,  č. j. 9 As 69/2007 - 86,  kterým  byla jím  vydanému  rozsudku  ze  dne  30. 5. 2007, zamítnuta  kasační  stížnost  proti č. j. 10 Ca 56/2007 - 50,  o rozhodnutí  o  neuvedení Schwarzenbergské  honitby  Orlík  do  souladu  se  zákonem  o  myslivosti  pro  nesplnění podmínky souvislosti některých pozemků v této honitbě.  

 Předmětem  posouzení  tehdy  projednávané  věci  byla  tvoří  překážku  v  pohybu  zvěře  nebo  jednak  otázka, zda pod pojmem „přehrada“ z pohledu  zákona o myslivosti lze rozumět výlučně  stavbu přehradní  hráze jakožto stavebně-technické dílo z betonu a železa, jak tvrdil stěžovatel, či zda  tento  pojem  v  sobě  obsahuje  jak  stavbu  hráze  coby  vodohospodářského  díla, tak i vodní plochu, která v důsledku zmíněné stavby vznikla, a dále pak, zda takto vzniklá vodní  plocha je  pro  ni  nebezpečím tak, jak to má na mysli ustanovení § 17 odst. 5 zákona o myslivosti. Nejvyšší správní soud dospěl k závěru, že smyslem uvedeného ustanovení je ochrana v honitbě chované zvěře, aby se mohla volně pohybovat v prostoru celé honitby, aniž by byla vystavena nebezpečí při  pokusu  překonat  eventuální  překážku.  Pokud  zákon  hovoří  o  přehradě jako o překážce  v  pohybu  zvěře,  jedná  se  o  přehradu  jako  celek,  včetně  vodní  nádrže. V daném  případě  přitom  byla  takovou  překážkou  shledána  hladina  přehradní  nádrže Orlík,  jež  protínala  tehdy  posuzovanou  Schwarzenbergskou  honitbu  Orlík.  Námitku, dle které  se  stavba  hráze  nachází  mimo  honitbu,  proto  Nejvyšší  správní  soud  odmítl jako lichou, a konstatoval, že: „není  rozhodné, kde přesně se nachází hráz, když je zároveň  zcela nesporné,  že  do  honitby  zasahuje  ta  část  přehrady,  kterou  tvoří  přehradní  nádrž  vytvořená  vzdutím, resp. koryto řeky dlouhé desítky kilometrů dosahující v některých místech šíře až několik stovek metrů (dle  znaleckého  posudku,  jenž  byl  předložen  stěžovatelem  jako  důkaz  a  je  součástí  správního  spisu, 200 až 400 metrů). Nejvyššímu správnímu soudu je z běžně dostupných veřejných informačních zdrojů známo,  že  vodní  dílo  Orlík  představuje  největší,  nejvyšší  a  nejmohutnější  přehradu  v  tzv.  „vltavské kaskádě“  přehrad,  a  že  cca  450  metrů  dlouhá  přehradní  hráz  zadržuje  jezero,  resp.  vodní  plochu, o celkové  rozloze  přibližně  2732  ha.  S  ohledem  na  vše  výše  uvedené  kasační  soud  proto  sdílí  závěr krajského soudu, že hladina přehradní nádrže Orlík přerušuje souvislost honebních pozemků začleněných do Schwarzenbergské honitby Orlík a představuje překážku v pohybu zvěře ve smyslu ustanovení  § 17 odst. 5  zákona  o  myslivosti.“  Proto  také  soud  kasační  stížnost  zamítl,  i  když  v  závěru na rozdíl od krajského soudu vyjádřil souhlas se stěžovatelem v  tom, že samotná vodní plocha  patří  s  ohledem  na  znění  ustanovení  § 2  písm. f)  zákona  o  myslivosti  mezi pozemky honební.  

  Nejvyšší správní soud tedy s ohledem  na konkrétní místní okolnosti souzené věci vyhodnotil vodní plochu Orlické přehrady jako nebezpečnou překážku pro pohyb zvěře, která  přerušuje  souvislost  honebních  pozemků  začleněných  do  tehdy  posuzované Schwarzenbergské honitby Orlík. 

 Schwarzenbergská  honitba  Orlík  IV.  je  však  formována  jinak  než  původní Schwarzenbergská  honitba  Orlík,  kterou  hladina  Orlické  přehradní  nádrže  protínala a rozdělovala  tak  její  honební  pozemky  situované  po  obou  březích.  Honební  pozemky Schwarzenbergské  honitby  Orlík  IV.  jsou  situovány  pouze  na  levém  břehu  Orlické přehrady  a  skutečnost,  že  je  mezi  nimi  zahrnuta  i  vodní  plocha  této  přehrady,  není v rozporu se zákonem o myslivosti.  

  Krajský soud proto pochybil, pokud s odkazem na výše citovaný rozsudek zdejšího soudu  dospěl  k  závěru,  že  není  správný  názor  žalovaného,  dle  kterého  může  být  část přehrady zahrnující jeden břeh a vodní plochu součástí honitby. 

  Podstata  práva  myslivosti  a  jeho  zákonné  úpravy  směřuje  především  k  ochraně volně  žijící  zvěře  jako  součásti  ekosystému,  tj.  ucelené  části  přírody,  jejíž  přirozenou složkou  je  i  voda  –  vodní  plochy.  Pozemky,  na  nichž  je  voda  (vodní  nádrže,  rybníky, vodní  toky,  mokřady  či  bažiny)  jsou  tedy  neoddělitelnou  součástí  prostředí  volně  žijící zvěře  a  nelze  je  považovat  za  pozemky  nehonební  ve  smyslu  § 2  písm. e)  zákona o myslivosti.  Z  hlediska  tvorby  honiteb  se  proto  obecně  jedná  o  pozemky  použitelné, pokud  nejsou  v  honitbě  situovány  jako  překážka  v  pohybu  zvěře,  a  žalovanému správnímu  orgánu  za  výše  uvedených  okolností  nelze  vyčítat,  že  postupoval  nesprávně, pokud  do  Schwarzenbergské  honitby  Orlík  IV.  zahrnul  rovněž  vodní  plochu  Orlické přehrady.  

  Opačný výklad, zastávaný krajským soudem, by neodpovídal striktnímu vymezení nehonebních pozemků v § 2 písm. e) zákona o myslivosti, jimiž se rozumí: „pozemky uvnitř hranice současně zastavěného území obce, jako náměstí, návsi, tržiště, ulice, nádvoří, cesty, hřiště a parky, pokud nejde o zemědělské nebo lesní pozemky mimo toto území, dále pozemky zastavěné, sady, zahrady a  školky  řádně  ohrazené,  oplocené  pozemky  sloužící  k  farmovému  chovu  zvěře,  obvod  dráhy,  dálnice, silnice,  letiště  se  zpevněnými  plochami,  hřbitovy  a  dále  pozemky,  které  byly  za  nehonební  prohlášeny rozhodnutím  orgánu  státní  správy  myslivosti“.  Pojem  přehrada  ani  vodní  plochy  jako  takové zde totiž  uvedeny  nejsou  a  případné  obecné  zahrnutí  vodní  plochy  přehrady  mezi pozemky  zastavěné  a tudíž  nehonební  by  neodpovídalo  zákonnému  vymezení ani naznačené  funkci  honebních  pozemků  v  podobě poskytování  přirozeného  prostředí volně  žijící  zvěři.  Z  toho  také  vychází  ustanovení  § 2  písm. f)  zákona  o  myslivosti, dle kterého  se  honebními  pozemky  rozumí:  „všechny  pozemky  v  písmenu  e)  neuvedené.“ To znamená,  že  i  na  základě  uvedeného  principu  rozlišení  honebních  a  nehonebních pozemků, které vyplývá z porovnání § 2 písm. f) a e) zákona o myslivosti, lze konstatovat, že vodní plocha přehrady je honebním pozemkem; ten pak s ohledem na konkrétní místní okolnosti  může  představovat  překážku  naplnění  požadavku  souvislosti  honebních pozemků  tvořících  honitbu  tak,  jako  tomu  bylo  v  případě  výše  citované  věci  vedené pod sp. zn. 9 As 69/2007.  

  Ohledně  tvrzení  žalobce,  že  vodní  plocha  Orlické  přehrady  pro  svůj  charakter a strmost přiléhajících břehu vylučuje  výkon práva myslivosti pak Nejvyšší správní soud konstatuje,  že  tato  otázka  se  vymyká  výše  vymezenému  předmětu  přezkumu  v  nyní projednávané  věci.  Pouze  na  okraj  je  proto  možné  poznamenat,  že  z  předloženého spisového materiálu nevyplývá, že by tato vodní plocha, kterou je obecně třeba považovat  za pozemek  honební, byla (z důvodů bezpečnostních, vojenských  nebo zájmu vlastníka) prohlášena  rozhodnutím  orgánu  státní  správy  myslivosti  za  pozemek  nehonební  podle ustanovení  §  2  písm.  e)  zákona  o  myslivosti  in  fine  v  návaznosti  na  § 17  odst. 2 citovaného zákona. Současně je třeba poznamenat, že podle stěžovatele vede v předmětné honitbě  k  vodní  ploše  několik  cest  a  tento  má  ve  vlastnictví  také  několik  člunů  a  lodí (viz jeho vyjádření k odvolání žalobce, založené ve správním spise na č. l. 21).  

  Lze  tedy  uzavřít,  že  přestože  je  napadený  rozsudek  krajského  soudu  ve  svých důvodech zčásti nesprávný, výrok zcela odpovídá zákonu, neboť krajský soud shledal dva důvody pro zrušení rozhodnutí žalovaného, přičemž jeden z těchto důvodů obstál a činí tak zrušující rozsudek krajského soudu v dostatečné míře odůvodněným.  

  Nejvyšší  správní  soud  proto  podle  §  110  odst.  1  s.  ř.  s.  kasační  stížnost  zamítl, a to v souladu  se svoji judikaturou, dle které  za  situace, kdy je  zrušující rozsudek opřen o více  důvodů  a  Nejvyšší  správní  soud  shledá,  že  některý  z  nich  obstojí  a  jiný  nikoliv, je třeba vážit míru opory výroku v odůvodnění a lze akceptovat, pokud důvody obstojí v podstatné,  převažující,  míře.  V  takové  situaci  Nejvyšší  správní  soud  kasační  stížnost zamítne  a  nesprávné  důvody  nahradí  svými.  Pro  správní  orgán  je  pak  závazný  právní názor  krajského  soudu  korigovaný  právním  názorem  Nejvyššího  správního  soudu (viz usnesení rozšířeného senátu ze dne 14. 4. 2009, č. j. 8 Afs 15/2007 - 75, publikovaný pod č. 1865/2009 Sb. NSS, www.nssoud.cz.).   

 O  nákladech řízení o  kasační stížnosti rozhodl Nejvyšší správní soud podle § 60 odst. 1  s. ř. s.  ve  spojení  s § 120  s. ř. s.  Žalovanému  v  tomto  řízení  náklady  nevznikly, neúspěšnému stěžovateli  náhrada nákladů řízení  nepřísluší a účastníku, který byl v řízení úspěšný, byla náhrada nákladů přiznána podle ustanovení § 9 odst. 3 písm. f), § 11 odst. 1 písm. d)  a  §  13  odst.  3  vyhlášky  č.  177/1996  Sb.,  o  odměnách  advokátů  a  náhradách advokátů za poskytování právních služeb (advokátní tarif), ve znění pozdějších předpisů, za  jeden  úkon  ve  výši  2100  Kč  a  paušální  náhrada  hotových  výdajů  ve  výši  300 Kč, zvýšených o DPH v sazbě 20 % ve výši 480 Kč, celkem tedy 2880 Kč. Tato částka bude stěžovatelem uhrazena do 30 dnů od právní moci tohoto rozsudku. 

 P o u č e n í : Proti tomuto rozsudku   n e j s o u   opravné prostředky přípustné. 

  V Brně dne 5. srpna 2010 

   

 Mgr. Daniela Zemanová 

 předsedkyně senátu 

  
