10 Azs 1/2017 - 19 


  U S N E S E N Í 


  Nejvyšší  správní  soud  rozhodl  v  senátu  složeném  z  předsedkyně  Daniely  Zemanové a soudkyň  Barbary  Pořízkové  a  Michaely  Bejčkové  v  právní  věci  žalobce:  E.  D., zast. Mgr. Pavlínou  Zámečníkovou,  advokátkou  se  sídlem  Příkop  8,  Brno,  proti  žalované: Policie České republiky, Ředitelství služby cizinecké policie, se sídlem Olšanská 2, Praha 3,  proti  rozhodnutí  žalované  ze  dne  22.  4.  2015,  čj.  CPR-3950-2/ČJ-2015-930310-V237, v řízení o kasační stížnosti žalobce proti rozsudku Krajského soudu v Brně ze dne 22. 11. 2016, čj. 32 A 46/2015-44, o návrhu žalobce na přiznání odkladného účinku kasační stížnosti, 

  

  

 t a k t o : 


 Kasační  stížnosti   s e   p ř i z n á v á odkladný účinek v spočívající tom, že až do skončení  řízení  před  Nejvyšším  správním  soudem  se  pozastavují  účinky  rozhodnutí Policie České republiky, Krajského ředitelství policie Jihomoravského kraje ze dne 16. 1. 2014, čj. KRPB-251910-25/ČJ-2014-060026-SV,  ve  spojení  s rozhodnutím  Policie  České  republiky, Ředitelství služby cizinecké policie ze dne 22. 4. 2015, čj. CPR-3950-2/ČJ-2015-930310-V237. 

 O d ů v o d n ě n í : 

 [1] Rozhodnutí  Policie  České  republiky, Krajského  ředitelství  policie  Jihomoravského  kraje ze  dne  16.  1.  2014,  čj.  KRPB-251910-25/ČJ-2014-060026-SV,  ve  spojení  s rozhodnutím Policie České služby  cizinecké  policie  ze  dne  22.  4.  2015, čj. CPR-3950-2/ČJ-2015-930310-V237 bylo žalobci (dále jen „stěžovateli“) podle § 119 odst. 1 písm. c) bod 2 zákona č. 326/1999 Sb., o pobytu cizinců na území České republiky a o změně některých  zákonů (dále jen  „zákon  o  pobytu  cizinců“),  uloženo  správní  vyhoštění. Z rozhodnutí vyplývá, že stěžovatel pobýval v ČR na základě víza k pobytu nad 90 dní za účelem strpění  do  2.  11.  2012,  jeho  žádost  o  udělení  nového  víza  byla  dne  28.  2.  2014  zamítnuta. Následně,  dne  25.  9.  2014  byl  stěžovateli  vydán  výjezdní  příkaz,  přičemž  tento  den  považuje žalovaná  za  jako  poslední  den  oprávněného  pobytu  stěžovatele  na  území  České  republiky. Od 26. 9. 2014 do 14. 10. 2014 tedy pobýval na území ČR bez platného víza, což bylo důvodem pro  vydání  žalobou  napadených  rozhodnutí.  Dobu,  po  kterou  nelze  stěžovateli  umožnit  vstup na území členských států Evropské unie, žalovaná stanovila na šest měsíců. 

 [2] 

 Žalobu proti rozhodnutí žalované Krajský soud v Brně zamítl. 

 [3] Proti  rozsudku  krajského  soudu  podal  žalobce  (dále   jen  „stěžovatel“)  včasnou blanketní kasační  stížnost,  s  níž  spojil  i  návrh  na  přiznání  odkladného  účinku.  Závažnou  újmu spatřuje  zejména  v nemožnosti  pobývat  na  území  České  republiky.  V případě  jejího  opuštění by neměl možnost v řízení o kasační stížnosti osobně vystupovat a být v kontaktu se svou právní zástupkyní  a  udělovat  jí  pokyny.  Tímto  by  bylo  porušeno  právo  na  spravedlivý  proces, což by  ro něj  znamenalo  značnou  újmu.  K podpoře  svých  tvrzení  stěžovatel  poukázal na usnesení  NSS  ze  dne  18. 8.  2011,  čj. 5 As 73/2011-100,  a  ze  dne  23.  8.  2016, čj. 5 Azs 174/2016-20. 

 [4] Žalovaná  k návrhu  stěžovatele  vyjádřila  obecný  nesouhlas  s automatickým  přiznáváním odkladného  účinku  kasačním cizinců. Ve vztahu ke stěžovateli  a  případnému  dotčení  veřejného  zájmu  v nyní  projednávané  věci neuvedla žádné konkrétní důvody pro nepřiznání odkladného účinku.  


 [5] Podle  §  107  zákona  č.  150/2002  Sb.,  soudního  řádu  správního  (dále  jen  „s.  ř.  s.“), nemá podání kasační stížnosti odkladný účinek, Nejvyšší správní soud jej  může přiznat na návrh stěžovatele.  Použije  přitom  přiměřeně  ustanovení  §  73  odst.  2  s.  ř.  s.,  dle  kterého  lze  přiznat odkladný účinek, jestliže by výkon nebo jiné právní následky rozhodnutí znamenaly pro žalobce nepoměrně větší újmu, než jaká přiznáním odkladného účinku může vzniknout jiným osobám, a jestliže to nebude v rozporu s důležitým veřejným zájmem. 


 [6] Nejvyšší správní soud v usnesení ze dne 19. 11. 2014, čj. 1 Azs 160/2014-25, konstatoval, že  „[j]e-li  přezkoumáváno  rozhodnutí  příslušných  správních  orgánů o správním  vyhoštění, je  újma, hrozící stěžovateli z jeho výkonu, zřejmá ze samotné povahy tohoto rozhodnutí. To platí přinejmenším, pokud jde o zajištění práva na spravedlivý proces a práva na respektování soukromého života. K tomu musí soud přihlédnout i  tehdy,  jestliže  stěžovatel  v  žádosti  o  přiznání  odkladného  účinku  kasační  stížnosti  (§  107  odst.  1  s.  ř.  s.) netvrdí konkrétní svého  případu  ani  nenavrhuje  důkazy  k jejich  prokázání “ (srov. též usnesení  NSS  ze  dne  24.  9.  2015,  čj.  10  Azs  186/2015-29).  Nejvyšší  správní  soud k tomu  uvádí,  že  v nyní  projednávané  věci  existuje  příčinná  souvislost  mezi  právními  účinky žalobou napadeného rozhodnutí, resp. rozhodnutí správního orgánu prvního stupně a žalované, a  možným  vznikem  nepoměrně  větší  újmy stěžovatele,  než jaká  přiznáním  odkladného  účinku může  vzniknout  jiným  osobám.  Vycházel  přitom  z tvrzení  stěžovatele  ohledně  porušení jeho práva  na  spravedlivý  proces,  které  by  pro  něj  odstavovalo  značnou  újmu.  Dotčení práv třetích osob nebylo tvrzeno. 

  [7] Ve shora citovaném  usnesení  čj. 1 Azs 160/2014-25  Nejvyšší  správní  soud  dovodil, že „[p]okud jde o splnění druhého zákonného předpokladu, tj. že přiznání odkladného účinku není v rozporu s veřejným zájmem, soud vychází z povahy věci, z obsahu spisového materiálu, případně z vyjádření účastníků řízení  o  kasační  stížnosti.“  Důvody  uvedené  v  rozhodnutí  o  vyhoštění  (tedy  především  pobyt stěžovatele  na  území  České  republiky  bez  platného  víza  po  uplynutí  lhůty  pro  vycestování stanovené rozhodnutím o vyhoštění) dle názoru zdejšího soudu nezakládají žádná bezpečnostní či  jiná  rizika  pro  Českou  republiku.  Setrvání  stěžovatele  na  jejím  území  do ukončení  řízení o kasační stížnosti, která je navíc projednávána v přednostním režimu, nenarušuje žádný důležitý veřejný  zájem.  Žalovaná  neuvedla  žádné  konkrétní  okolnosti,  které  by  ohrožení  některého z důležitých veřejných zájmů nasvědčovaly. 

 [8] Za  pomoci  testu  proporcionality  bylo  třeba  dále  vážit  intenzitu  hrozícího  zásahu do základního práva svědčícího stěžovateli s intenzitou narušení veřejného zájmu (srov. usnesení NSS ze dne 6. 8. 2008, čj. 5 As 17/2008-131, či výše citované usnesení NSS ze dne 19. 11. 2014, čj. 1 Azs 160/2014-26). Na stupnici závažnosti zásahu „podstatný – mírný – nízký“ lze s ohledem na  výše  uvedené  hodnotit  újmu  způsobenou  stěžovateli  nepřiznáním  odkladného  účinku jako podstatnou.  Naopak,  intenzita  narušení  veřejného  zájmu  je  v daném  případě  nízká. V této souvislosti Nejvyšší správní soud zdůrazňuje, že žalovaná ve vztahu k osobě stěžovatele neuvedla žádné důvody pro nepřiznání odkladného účinku kasační stížnosti. S ohledem na tyto skutečnosti  lze  proto  konstatovat,  že  nepřiznání  odkladného  účinku  není  v daném  případě v rozporu  s žádným  důležitým  veřejným  zájmem.  Tímto  je  splněna  i  druhá  podmínka pro přiznání odkladného účinku kasační stížnosti.  

 [9] Nejvyšší  správní  soud  po  posouzení  důvodů  uváděných  stěžovatelem  dospěl  k závěru, že podmínky  pro  přiznání  odkladného  účinku  kasační  stížnosti  podle  §  73  odst.  2  s.  ř.  s. ve spojení s § 107 s. ř. s. jsou splněny; neshledal důvod odchýlit se od své dosavadní judikatury. Z těchto důvodů stěžovateli vyhověl a jeho kasační stížnosti přiznal odkladný účinek.  

 [10]  Nejvyšší  správní  soud  připomíná,  že  odkladný  účinek  podle  §  107  s. ř. s.  může  být v řízení o  kasační  stížnosti  přiznán  a  působit  nejen  ve  vztahu  k  přezkoumávanému rozhodnutí krajského  soudu,  ale  i  přímo  ve  vztahu  ke  správnímu  rozhodnutí  (či  jeho  části), k jehož přezkumu se řízení před krajským soudem vedlo (viz usnesení NSS ze dne 6. 12. 2005, čj. 2 Afs 77/2005-96).  Přiznáním  odkladného  účinku  kasační  stížnosti  v této  věci  se  tedy až do skončení  řízení  před  Nejvyšším  správním  soudem  pozastavují  účinky  rozhodnutí Policie České republiky, Krajského ředitelství policie Jihomoravského kraje ze dne 16.  1. 2014, čj. KRPB-251910-25/ČJ-2014-060026-SV,  ve  spojení  s rozhodnutím  Policie  České  republiky, Ředitelství služby cizinecké policie ze dne 22. 4. 2015, čj. CPR-3950-2/ČJ-2015-930310-V237.  

 [11] Soud  však  zároveň  připomíná,  že  usnesení  o  přiznání  odkladného  účinku  může i bez návrhu  zrušit,  ukáže-li  se v průběhu  řízení,  že pro přiznání  odkladného  účinku  nebyly důvody, nebo že tyto důvody v mezidobí odpadly (§ 73 odst. 5 ve spojení s § 107 odst. 1 s. ř. s.). 

 [12] Přiznáním odkladného účinku kasační stížnosti Nejvyšší správní soud žádným způsobem nepředjímá své rozhodnutí o věci samé. 

  P o u č e n í :  Proti tomuto usnesení    n e j s o u    opravné prostředky přípustné. 

  V Brně dne 12. ledna 2017 

 Daniela Zemanová  předsedkyně senátu 

  

  
