 

4 Aps 6/2013 - 37 

 

ČESKÁ REPUBLIKA 

R O Z S U D E K 

J M É N E M   R E P U B L I K Y  

t a k t o : 

Nejvyšší správní soud rozhodl v senátě složeném z předsedy JUDr. Jiřího Pally a soudců Mgr. Aleše Roztočila a JUDr. Dagmar Nygrínové v právní věci žalobce: Z. X., zast. Mgr. Ilonou Sedlákovou,  advokátkou,  se  sídlem  Příkop  8,  Brno,  proti  žalovanému:  Ministerstvo  vnitra, se sídlem Nad Štolou 3, Praha 7, v řízení o kasační stížnosti žalobce proti rozsudku Městského soudu v Praze ze dne 25. 6. 2013, č. j. 11 A 10/2012 – 39, 

Rozsudek  Městského  soudu  v Praze  ze  dne  25.  6.  2013,  č. j. 11 A 10/2012  –  39,  s e  z r u š u j e  a věc  s e   v r a c í  tomuto soudu k dalšímu řízení. 
 
 

O d ů v o d n ě n í : 

 
 
I. 

 

Přehled dosavadního řízení 

[1] 
Žalobce  podal  dne  19.  1. 2012  u  Městského  soudu  v Praze  žalobu  na  ochranu  proti nezákonnému zásahu, kterého se měl žalovaný dne 21. 12. 2011 dopustit tím, že zadržel jeho cestovní doklad.   Žalobce v podané žalobě dále uvedl, že je občanem Číny, kde žije a zdržuje se, nenachází se v České republice a není držitelem oprávnění k pobytu v České republice. Poukázal na skutečnost, že je rodinným příslušníkem občana ČR podle § 15a odst. 3 písm. a) a písm. b) zákona č. 326/1999 Sb., o pobytu cizinců na území České republiky o změně některých zákonů, ve  znění  pozdějších  předpisů  (dále jen  „zákon  o  pobytu  cizinců“), a  proto  se  rozhodl  podat žádost o povolení k přechodnému pobytu na území České republiky podle § 87b téhož zákona. Žalobce zmínil, že podle § 87a odst. 2 písm. a) a § 87b odst. 2 zákona o pobytu cizinců, je cizinec povinen k žádosti předložit cestovní doklad, jinak je řízení o jeho žádosti zastaveno. Vzhledem k tomu,  že  nemohl  svoji  žádost  žalovanému  s cestovním  dokladem  předložit  osobně,  doručil cestovní doklad a nezbytné dokumenty prostřednictvím své manželky, která v ČR žije. Žalobce využil  svého  práva  na  právní  pomoc  zakotveného  v  čl.  37  odst.  2  Listiny  základních  práv a svobod  a  k podání  uvedené  žádosti a  k zastupování  v  řízení  si  zvolil  zástupkyni  Mgr.  Ilonu Sedlákovou, advokátku. Tato zástupkyně k fyzickému podání žádosti pověřila podle § 26 odst. 2 zákona č. 85/1996 Sb., o advokacii, svoji zaměstnankyni, paní I. P. F., která podala žádost na pracovišti žalovaného v Brně, cestovní doklad žalobce jí však nebyl vrácen s odůvodněním, že není vystaven na její jméno a proto není oprávněna jej držet. Žalovaný trval na tom, že žalobce se musí dostavit osobně, cestovní doklad si převzít, jinak bude odeslán na zastupitelský úřad Čínské lidové  republiky.  O  uvedené  skutečnosti  byl  sepsán  úřední  záznam.  Žalobce  zdůraznil,  že žalovaný nesdělil žádné zákonné ustanovení, na základě kterého postupuje, když odmítl cestovní doklad  vydat  jeho zástupkyni.  Žalovaný  neuvedl  ani  žádné  zákonné  ustanovení,  na  základě kterého vyžaduje, aby se žalobce pro pas dostavil osobně do 29. 12. 2011 a na základě kterého v opačném případě předá jeho cestovní doklad zastupitelskému úřadu Čínské lidové republiky v České republice.  S ohledem na výše uvedené žalobce navrhl, aby městský soud rozhodl tak, že zásah  do  práv  žalobce  spočívající  v zadržení  jeho  cestovního  dokladu je  nezákonný  a  zakázal žalovanému  pokračovat  v porušování  práva  nezákonným  zadržováním  cestovního  dokladu žalobce.  
 
[2]  Městský soud  v Praze  rozsudkem  ze  dne 25.  6.  2013,  č. j. 11 A 10/2012  –  39, žalobu zamítl a rozhodl dále, že žádný z účastníků nemá právo na náhradu nákladů řízení. Městský soud v prvé  řadě  uvedl,  že  z obsahu  spisového  materiálu  je  nesporné,  že  žádost  o  povolení k přechodnému pobytu podal žalobce prostřednictvím zaměstnankyně své zástupkyně na základě substituční plné moci s tím, že tato pověřená zaměstnankyně spolu s žádostí žalobce o přechodný pobyt  předložila  originál  cestovního  dokladu  žalobce,  který  ji  nebyl  vrácen  s odůvodněním, že cestovní doklad lze vrátit buď oprávněnému držiteli (žalobci) nebo státu, který cestovní doklad vystavil (Čínská  lidová  republika).  Zadržení cestovního  dokladu  žalobce  označil  městský  soud za faktický úkon správního orgánu, který se dotýká právní sféry žalobce. Městský soud poukázal na  skutečnost,  že  jde  o  cestovní  doklad  vystavený  Čínskou  lidovou  republikou, a  proto  nelze přehlédnout poučení v něm obsažené, které mimo jiné uvádí, že držitel cestovního dokladu není oprávněn  propůjčovat  cestovní  doklad  jiným  osobám.  Městský  soud  dále  dospěl  k závěru, že lze analogicky  vycházet  z právní  úpravy,  jež  je  ve  vztahu  k cestovním  dokladům  provedena zákonem č. 329/1999 Sb., o cestovních dokladech, ve znění pozdějších předpisů (dále jen „zákon o  cestovních  dokladech“).  Poukázal  na  znění  §  33  cit.  zákona,  z kterého  vyplývá,  že  každý, kdo získá  cestovní  doklad jiného  občana, je  povinen  odevzdat  ho  příslušnému  orgánu  a  není oprávněn  s ním  jakýmkoliv  způsobem  disponovat.  Podle  městského  soudu tak  jsou  příslušné orgány  oprávněny  zadržet cizí  cestovní  doklad a  zaslat  ho  orgánu  příslušnému  k jeho  vydání. Žalovanému  proto  nelze  vytýkat,  pokud  postupoval  s analogickým  použitím  ustanovení  §  33 zákona  o  cestovních  dokladech  a  cestovní  doklad  žalobce,  který  se  sám  osobně  nenacházel na území České republiky a ve stanovené lhůtě si jej nevyzvedl, předal státu, který cestovní doklad vydal. Uvedený postup nelze podle názoru městského soudu považovat za nezákonný, neboť je nepochybné, že cestovní doklad je dokladem, se kterým není oprávněn disponovat nikdo jiný, než jeho držitel, popř. ten, který doklad sám vystavil. 
  
[3] 
Proti  tomuto  rozsudku  podal  žalobce  (dále  též  „stěžovatel“)  včas  kasační  stížnost v níž městskému  soudu  vytknul  nesrozumitelnost,  nedostatek  důvodů  rozhodnutí,  vady dokazování a nesprávné posouzení právních otázek, tj. důvody uvedené v § 103 odst. 1 písm. a), b)  a  d)  zákona  č.  150/2002  Sb.,  soudní  řád  správní  (dále  jen  „s.  ř.  s.“).  Stěžovatel  namítal, že městský soud zcela odhlíží od konkrétní situace, v jaké byl jeho cestovní doklad použit v řízení před  správním  orgánem.  Argumentaci  městského  soudu,  v níž  poukázal  na  poučení  obsažené v cestovním  dokladu a  analogicky  aplikoval zákon  o  cestovních  dokladech,  stěžovatel  označil za nepřípadnou. Městský soud podle stěžovatele nevzal v potaz, že cestovní doklad nebyl jeho zástupkyni půjčen, aby byl použit např. k prokázání totožnosti při hraniční kontrole, ale byl jí svěřen, aby jej v rámci zastoupení stěžovatele předložila jako jednu z příloh k žádosti o povolení k přechodnému  pobytu.  Stěžovatel  dále  poukázal  na  §  87b  odst.  1  zákona  o  pobytu  cizinců 
a uvedl, že toto ustanovení je žalovaným v praxi vykládáno tak, že žádost o přechodný pobyt mohou  podávat  i  cizinci,  kteří  se  nacházejí  mimo  území  České  republiky.  Pokud  se  cizinec na území  nenachází a  nemá  ani  vízum  nebo  jiné  oprávnění  ke vstupu,  nemůže  logicky  svoji žádost osobně podat na podatelně žalovaného a musí si k tomu zvolit zástupce, který s plnou mocí předloží žádost spolu s přílohami uvedenými v § 87a odst. 2 zákona o pobytu cizinců, mezi které  náleží  i  cestovní  doklad.  V takovém  případě  není  cestovní  doklad  použit  k prokázání totožnosti nebo jinému účelu, ke kterému jej může použít výlučně držitel. Stěžovatel dále vyjádřil 
přesvědčení,  že  podání  žádosti  o  přechodný  pobyt  představuje  realizaci jeho  práva  na  právní ochranu  podle  čl.  36  odst.  1  Listiny  základních  práv  a  svobod,  které  nemohl  uplatnit  jinak, než pomocí práva na právní pomoc podle čl. 37 odst. 2 Listiny. Postup žalovaného, který odebral cestovní  doklad  stěžovatele  jeho  zástupkyni,  přestože  jej  nezneužila  a  předložila  v zájmu 
stěžovatele v souladu se zákonem, označil stěžovatel za rozporný s čl. 3 odst. 3, 36 odst. 1 a 37 Listiny  základních  práv a  svobod. S ohledem  na výše  uvedené  stěžovatel  navrhl,  aby  Nejvyšší správní  soud  rozsudek  Městského  soudu v Praze  ze  dne 25. 6.  2013,  č. j. 11 A 10/2012  – 39, zrušil a věc tomuto soudu vrátil k dalšímu řízení.  
 
[4] 
Žalovaný  ve  vyjádření  ke  kasační  stížnosti  popřel  její  oprávněnost,  neboť  postup správního  orgánu  i  rozsudek  Městského  soudu  jsou  podle  jeho  názoru  v souladu  s právními předpisy.  Vyjádřil  přesvědčení,  že  nelze  přijmout  argumentaci  stěžovatele,  podle  které  jeho cestovní  doklad  nebyl  jeho  zástupkyni  půjčen,  aby  byl  použit  např.  k prokázání  totožnosti při hraniční kontrole, ale byl jí svěřen, aby jej zástupkyně v rámci zastoupení předložila jako jednu z náležitostí  k žádosti  o  povolení  k přechodnému  pobytu.  Nařízení  prezidenta  Čínské  lidové republiky  (tj.  relevantní čínský  předpis upravující  nakládání s cestovními  doklady) ani  poučení 
na zadní straně předmětného cestovního dokladu podle žalovaného nerozlišuje, za jakým účelem byl  doklad  jiné  osobě  předán,  tudíž  i  svěření  za  účelem  podání  žádosti  je  podle  žalovaného v rozporu  s povinností  občanů  cestovní  doklad  nefalšovat,  nepozměňovat,  nepřenechávat, záměrně nepoškozovat a v rozporu se zákonem nezabavovat. Držitel pasu je navíc povinen jej pečlivě  uschovávat,  což  stěžovatel  nemohl  dodržet,  pokud  jej  předal  do  zahraničí jiné  osobě. Žalovaný  dále  uvedl,  že  předáním  cestovního  dokladu  stěžovatele  cizí  osobě  by  se  dopustil porušení závazků vyplývající České republice z mezinárodního práva a stejně jako již v žalobě 
poukázal na zásadu nevměšování se do vnitřních záležitostí státu. Žalovaný uzavřel, že cestovní doklad předal k doručení stěžovateli, nezadržuje jej, jak bylo namítáno v žalobě. Žalovaný navrhl, aby Nejvyšší správní kasační stížnost zamítl pro její nedůvodnost.    

 
II. 

Posouzení kasační stížnosti 

 
[5] 
Nejvyšší  správní  soud  nejprve  posoudil  zákonné  náležitosti  kasační  stížnosti a konstatoval,  že  kasační  stížnost  byla  podána  včas,  osobou  oprávněnou,  proti  rozhodnutí, proti němuž je kasační stížnost ve smyslu § 102 s. ř. s. přípustná, a stěžovatel je v souladu s § 105 odst. 2 s. ř. s. zastoupen advokátem. Poté Nejvyšší správní soud přezkoumal důvodnost kasační stížnosti v souladu s ustanovením § 109 odst. 3 a 4 s. ř. s., v mezích jejího rozsahu a uplatněných důvodů. Neshledal přitom vady podle § 109 odst. 4 s. ř. s., k nimž by musel přihlédnout z úřední povinnosti.  
 
[6] 
Z obsahu  kasační  stížnosti  je  zřejmé,  že  ji  stěžovatel  podal  z důvodů  uvedených v ustanovení § 103 odst. 1 písm. a), b) a d) s. ř. s.  

 
[7] 
Podle § 103 odst. 1 písm. a) s. ř. s. lze kasační stížnost podat pouze z důvodu tvrzené nezákonnosti spočívající v nesprávném posouzení právní otázky soudem v předcházejícím řízení. Nesprávné posouzení právní otázky soudem v předcházejícím řízení by muselo spočívat v tom, že  na  správně  zjištěný  skutkový  stav  je  aplikován  nesprávný  právní  předpis,  popř.  je  sice aplikován správný právní předpis, ale tento je nesprávně vyložen. 
 
[8] 
Podle ustanovení § 103 odst. 1 písm. b) s. ř. s. lze kasační stížnost podat pouze z důvodu správní  orgán 
tvrzené  vady v napadeném rozhodnutí  vycházel,  nemá  oporu  ve  spisech  nebo je  s nimi  v rozporu, nebo že při jejím zjišťování byl porušen zákon v ustanoveních o řízení před správním orgánem takovým způsobem, že to mohlo ovlivnit zákonnost, a pro tuto důvodně vytýkanou vadu soud, který ve věci  rozhodoval,  napadené  rozhodnutí  správního  orgánu  měl  zrušit; za takovou  vadu řízení se považuje i nepřezkoumatelnost rozhodnutí správního orgánu pro nesrozumitelnost.  skutková  podstata,  z níž 

 
[9] 
Podle ustanovení § 103 odst. 1 písm. d) s. ř. s. lze kasační stížnost podat pouze z důvodu tvrzené  nepřezkoumatelnosti  spočívající  v  nesrozumitelnosti  nebo  nedostatku  důvodů rozhodnutí,  popřípadě  v  jiné  vadě  řízení  před  soudem,  mohla-li  mít  taková vada  za  následek nezákonné rozhodnutí o věci samé.  
 
[10]  Kasační stížnost je důvodná. 
 
[11]  Nejvyšší  správní  soud  se  nejprve  zabýval  námitkou  nepřezkoumatelnosti  napadeného rozsudku,  kterou  stěžovatel  uplatnil.  Pokud  by  rozsudek  krajského  soudu  trpěl  vadou nepřezkoumatelnosti, mohlo by to mít za následek nemožnost přezkoumat další stěžovatelovy námitky; sama o sobě by pak tato vada odůvodnila zrušení napadeného rozsudku.  
 
[12] 
Pokud jde o obsah pojmu nepřezkoumatelnosti, odkazuje Nejvyšší správní soud na svou ustálenou judikaturu (srov. například rozsudky ze dne 29. 7. 2004, č. j. 4 As 5/2003 – 52, ze dne 18. 10. 2005,  č. j.  1  Afs  135/2004  –  73,  publikovaný  pod  č.  787/2006  Sb.  NSS,  ze  dne 14. 7. 2005, č.j. 2 Afs 24/2005 – 44, publikovaný pod č. 689/2005 Sb. NSS, ze dne 17. 1. 2008, č. j. 5 As 29/2007 – 64, nebo ze dne 25. 5. 2006, č. j. 2 Afs 154/2005 – 245, všechna rozhodnutí Nejvyššího správního soudu jsou dostupná z www.nssoud.cz), ze které se podává, že rozhodnutí je nepřezkoumatelné pro nedostatek důvodů, jestliže není zřejmé, jakými úvahami se soud řídil při naplňování zásady volného hodnocení důkazů či utváření závěru o skutkovém stavu; z jakého důvodu nepovažoval za důvodnou právní argumentaci v žalobě; proč považoval žalobní námitky za liché, mylné nebo vyvrácené nebo proč subsumoval skutkový stav pod zvolené právní normy. Dalším  důvodem  nepřezkoumatelnosti  rozhodnutí  může  být  případ,  kdy  soud  opomněl přezkoumat některou ze včas uplatněných žalobních námitek. Dle judikatury Ústavního soudu (viz  např.  nálezy ze  dne  26. 6. 1997, sp. zn. III. ÚS 94/97, a ze dne 21. 10. 2004, sp. zn. II. ÚS 686/02, všechna citovaná rozhodnutí Ústavního soudu jsou dostupná z nalus.usoud.cz)   je jedním z principů, představujícím součást práva na řádný proces a vylučujícím libovůli při rozhodování, i povinnost soudů své rozsudky řádně odůvodnit (ve správním soudnictví srov. ustanovení § 54 odst. 2 s. ř. s.). Z odůvodnění tak musí vyplývat vztah mezi skutkovými zjištěními a úvahami při hodnocení důkazů na straně jedné a  právními  závěry  na  straně  druhé.  Nepřezkoumatelné  rozhodnutí  nedává  dostatečné  záruky pro to, že nebylo vydáno v důsledku libovůle a způsobem porušujícím ústavně zaručené právo na spravedlivý proces. 
 
[13]  V projednávaném případě však Nejvyššší správní soud takové vady napadeného rozsudku městského  soudu  neshledal.  Městský  soud  svůj  rozsudek  dostatečně  odůvodnil  a  jeho  právní názor  je  rovněž  srozumitelný.  O  tom  svědčí i  to, že  stěžovatel  v kasační stížnosti  s názorem městského  soudu  věcně  polemizuje,  což  v případě  neodůvodněného  nebo  nesrozumitelného rozhodnutí  zpravidla  nepřichází  v úvahu.  Nejvyšší  správní  soud  rovněž  nezjistil  v řízení před městským soudem jinou procesní vadu, která by měla vliv na zákonnost jeho rozhodnutí. 

[14]  Nejvyšší správní soud se proto dále zabýval uplatněnou námitkou nesprávnosti právního názoru  městského  soudu  vysloveného  v napadeném  rozsudku.  Z provedené  rekapitulace  je zřejmé,  že  v posuzované  věci  se jedná  o  posouzení  otázky,  zda  postup  žalovaného, který zástupkyni stěžovatele při podání jeho žádosti o povolení k přechodnému pobytu odebral stěžovatelův cestovní doklad, byl v souladu se zákonem.  

 
[15] 
Podle § 82 s. ř. s. se může každý, kdo tvrdí, že byl přímo zkrácen na svých právech nezákonným zásahem, pokynem nebo donucením (dále jen "zásah") správního orgánu, který není rozhodnutím, a byl zaměřen přímo proti němu nebo v jeho  důsledku bylo proti němu přímo zasaženo, domáhat žalobou u soudu ochrany proti němu nebo určení toho, že zásah byl nezákonný. 

[16] 
Jak již  uvedl  Nejvyšší  správní soud v rozsudku ze  dne  3.  6.  2004,  č. j. 2 Afs 17/2003 - 5, „definici zásahu zákon neobsahuje, zásah vymezuje velmi obecně a široce. Přesná definice ani není možná, protože pod pojem zásahu spadá velké množství faktických činností správních orgánů, ke kterým jsou různými zákony oprávněny. Jde o úkony neformální, pro které mohou a nemusí být  stanovena pravidla, např. faktické pokyny (typicky v dopravě), bezprostřední zásahy  (při ohrožení, při demonstraci, příkazy ke  zjednání  nápravy),   zajišťovací   úkony   atd.;  tedy  obecně  úkony,  které  nejsou  činěny  formou  rozhodnutí, ale přesto jsou závazné pro osoby, vůči nimž směřují, a ty jsou povinny na jejich základě něco konat, nějaké činnosti se zdržet nebo nějaké jednání strpět, a to na základě jak písemného, tak i faktického (ústního či jinak vyjádřeného)  pokynu  či  příkazu.  Kromě  neformálnosti  samotného  zásahu  je  neformální  i donucení  v případě nerespektování pokynu či příkazu (když ovšem i donucení je zahrnuto pod legislativní zkratku „zásah“).“ 

[17]  Nejvyšší  správní  soud  dále  považuje  za  vhodné  předeslat,  že  od 1. 1. 2012  lze v řízení o žalobě  na ochranu  před  nezákonným  zásahem  formulovat  i  deklaratorní  výrok  určující, že zásah,  který  už  pominul,  byl  nezákonný.  Tato  možnost  byla  do  soudního  řádu  správního včleněna novelou provedenou zákonem č. 303/2011 Sb. Od 1. 1. 2012 tak § 82 s. ř. s. nevyžaduje trvání zásahu nebo jeho důsledků jako jednu z podmínek žalobní legitimace. V této souvislosti poukazuje  Nejvyšší  správní  soud  na  rozsudek  ze  dne  12.  9.  2012,  č.  j.  1  Aps  6/2012  -  5, v němž vyslovil,  že  „podle  důvodové  zprávy  k zákonu  č.  303/2011  Sb.  má nová  právní  úprava  řízení o žalobě  proti  nezákonnému zásahu zajistit  vyšší  standard  ochrany  tím, že  umožní fyzickým  a  právnickým 
osobám domáhat se deklarování nezákonného zásahu, pokynu nebo donucení správního orgánu tehdy, pokud již zásah ani jeho důsledky netrvají a nehrozí jeho opakování. I pouhé konstatování nezákonnosti zásahu může být podle zákonodárce pro občany velmi důležité, neboť u veřejnosti posiluje důvěru v právní stát a napomáhá kultivovat činnost orgánů veřejné správy. Z hlediska odpovědnosti za škodu způsobenou při výkonu veřejné moci rozhodnutím nebo nesprávným úředním postupem, má nová právní úprava zásahové žaloby především významný psychologický efekt pro poškozené účastníky. Podle zákona č. 82/1998 Sb., není pro uplatnění náhrady škody způsobené úředním postupem (pod který se zařazuje i nezákonný zásah), na rozdíl od nezákonného rozhodnutí, vyžadováno  předchozí  rozhodnutí  o  nesprávnosti úředního  postupu,  resp.  deklarace  nezákonnosti  předmětného zásahu soudem. Rozhodnutí správního soudu o nezákonnosti takového zásahu nepochybně přispěje ke zrychlení rozhodování příslušných úřadů o odškodnění a v konečném důsledku i ke zrychlení řízení o nároku na náhradu škody u civilních soudů, u kterých se poškozený může domáhat náhrady škody, neuspokojí-li příslušný úřad plně nárok  poškozeného  (srov.  sněmovní  tisk  č.  319/0,  6.  volební  období,  dostupný  na  digitálním  repozitáři www.psp.cz). Přínosy nové právní úpravy v podobě  usnadnění případného řízení o náhradě škody dle zákona č. 82/1998 Sb., o odpovědnosti za škodu způsobenou při výkonu veřejné moci rozhodnutím nebo nesprávným 
úředním postupem a o změně zákona České národní rady č. 358/1992 Sb., o notářích a jejich činnosti (notářský řád), zdůrazňuje i odborná literatura (Lichnovský, O. Nezákonný zásah v daňovém řízení. Právní rozhledy, 2012, č. 10, s. 343).“ 
 
[18]  Nejvyšší správní soud se při posouzení nastíněné otázky v prvé řadě zabýval tím, podle jaké právní normy žalovaný v posuzované věci postupoval. Podle čl. 2 odst. 2 Listiny základních práv a svobod totiž státní moc lze uplatňovat jen v případech a v mezích stanovených zákonem, a to způsobem, který zákon stanoví,  přičemž podle odst. 3 téhož článku Listiny základních práv a svobod, každý [včetně  cizinců,  poznámka  Nejvyššího  správního  soudu]  může  činit,  co  není  zákonem  zakázáno, a nikdo nesmí být nucen činit, co zákon neukládá.  
  
[19] 
Jak  již  bylo  uvedeno  výše,  stěžovatel  spatřuje  nezákonný  zásah  žalovaného  v tom, že zabavil jeho zmocněné zástupkyni stěžovatelův cestovní doklad.  

[20]  Zákon o pobytu cizinců definuje cestovní doklad v ustanovení § 108. Podmínky, za nichž jsou  české  úřady  oprávněny  zadržet  cizozemské  cestovní  doklady,  jsou  stanoveny  v  §  117 téhož zákona.   
 
[21] 
Podle § 108 odst. 1 zákona o pobytu cizinců,  za cestovní doklad se pro  účely tohoto zákona považuje:  a)  veřejná  listina,  která  je  jako  cestovní  doklad  uznaná  Českou  republikou,  b)  veřejná  listina, která splňuje  podmínky  podle  odstavce  2.    Podle  odstavce  2  téhož  ustanovení  za  cestovní  doklad podle odstavce 1 písm. b) lze pro účely tohoto zákona uznat veřejnou listinu vydanou cizím státem za účelem cestování  do  zahraničí,  pokud  z  hlediska  jejího  provedení  a  jazyka,  v  němž  jsou  uvedeny  údaje,  odpovídá 
mezinárodním zvyklostem, její územní platnost zahrnuje území a lze z ní zjistit a) údaje o státním občanství cizince, b) údaje o jeho totožnosti, c) fotografii držitele, d) údaj o době platnosti. 
 
[22] 
Podle § 117 odst. 1 zákona o pobytu cizinců, policie zadrží při hraniční kontrole nebo pobytové kontrole a) cestovní doklad, pokud nebyl vydán na jméno kontrolovaného cizince a 1. cizinec se tímto dokladem prokazuje jako vlastním, nebo 2. cizinec hodnověrně nezdůvodní, proč má takový cestovní doklad v držení, b) cestovní doklad podle § 108 odst. 1 písm. d), e) nebo f), pokud jej lze považovat za neplatný podle tohoto zákona, c) cestovní doklad podle § 108 odst. 1 písm. a), b), c), g) nebo h), pokud je orgánem státu, který jej vydal, prohlášen  za  neplatný  nebo  odcizený.  Odst.  4  téhož  ustanovení  uvádí:  Policie  vydá  držiteli  cestovního dokladu podle § 108 odst. 1 písm. a), b), c), g) nebo h) potvrzení o jeho zadržení a tento doklad bez zbytečného odkladu předá Ministerstvu zahraničních věcí, pokud nejde o doklad padělaný, pozměněný nebo o doklad, který je důkazním prostředkem v trestním řízení.  

 
[23] 
S ohledem na popsaný skutkový stav a znění výše uvedených ustanovení zákona o pobytu cizinců  má  Nejvyšší  správní  soud  za  to,  že  v posuzované  věci  zjevně  nebyly  dány  zákonem o pobytu cizinců stanovené podmínky k tomu, aby orgány České republiky (a tím méně žalovaný) byly  oprávněny zadržet,  resp. zabavit  stěžovateli  cestovní  doklad.  V posuzované věci  se  totiž nejedná o některý z případů vymezených v § 117 zákona o pobytu cizinců. Nejvyšší správní soud proto  dospěl  k závěru,  že  postup  žalovaného  (zadržení  cestovního  dokladu  stěžovatele  jeho zástupkyni)  byl  v posuzované  věci  nezákonným  zásahem  ve  smyslu  §  82  s.  ř.  s.  Jak  již Nejvyšší správní  soud  vyslovil  v rozsudku  ze  dne  17.  3.  2005,  č. j.  2  Aps  1/2005  -  65, publ. pod č. 603/2005 Sb.  NSS,  „ochrana  podle  §  82  a  násl.  s.  ř.  s.  je  důvodná  tehdy,  jsou-li  – a to kumulativně, tedy zároveň - splněny následující podmínky: Žalobce musí být přímo (1. podmínka) zkrácen na svých právech (2. podmínka) nezákonným (3. podmínka) zásahem, pokynem nebo donucením („zásahem“ 
v širším smyslu) správního orgánu, který není rozhodnutím (4. podmínka), a byl zaměřen přímo proti němu nebo v jeho důsledku bylo proti němu přímo zasaženo (5. podmínka), přičemž „zásah“ v širším smyslu nebo jeho důsledky musí trvat nebo musí hrozit opakování „zásahu“ (6. podmínka). Není-li byť jen jediná z uvedených podmínek splněna, nelze ochranu podle § 82 a násl. s. ř. s. poskytnout“. V posuzované věci městský soud tedy nesprávně došel k závěru, že nebyla naplněna 3.  výše uvedená podmínka vyplývající z § 82 s. ř.  s.,  neboť  jednáním  žalovaného  soud  shledal  souladné  se  zákonem.  (Poslední  podmínka vytyčená v naposledy uvedeném rozsudku Nejvyššího správního soudu  se neuplatní s ohledem na již zmíněnou novelu s. ř. s. provedenou zákonem č. 303/2011 Sb.)  
 
[24]  Nejvyšší správní soud dodává, že se nejednalo ani o případ stanovený v § 137 zákona o pobytu  cizinců,  kdy  je  Policie  ČR  oprávněna  zadržet  cestovní  doklad  cizince  při  umístění zajištěného cizince do zařízení. 

[25]  Nejvyšší  správní  soud  se  neztotožnil  s  argumentací  žalovaného  správního  orgánu a městského soudu, v níž shodně poukazovaly na obsah poučení uvedeného v cestovním dokladu stěžovatele, podle kterého držitel tohoto pasu není mimo jiné oprávněn jej propůjčovat jiným 
osobám  a  z jeho  obsahu  poté  dovozovaly  oprávnění  žalovaného  k odnětí  cestovního  dokladu stěžovatele jeho  zástupkyni.  Nejvyšší  správní  soud  má  totiž  za to,  že  úkon  stěžovatele,  který z objektivního  důvodu  (své  nepřítomnosti  v České  republice)  svěřil  cestovní  doklad  své zástupkyni (advokátce) pouze za účelem vyřízení žádosti o přechodný pobyt, nelze považovat za půjčení,  resp.  propůjčení  či  jinou  neoprávněnou  dispozici  s tímto  cestovním  dokladem.    Je nepochybné, že v případě cestovních dokladů, které jsou zpravidla ve vlastnictví států, které tyto doklady vydaly,  jsou  tyto  doklady  pouze  zapůjčeny  osobám,  kterým  byly  v souladu  správním řádem příslušného státu vydány (držitelům cestovních dokladů). Je proto nepřípustné, aby držitel cestovního dokladů s dokladem majetkově nakládal (např. jej prodal, zastavil apod.). Na druhou stranu  toto  pravidlo  nemůže  bránit  držiteli  cestovního  dokladu,  aby  s dokladem  zacházel způsobem, k němuž je tento doklad určen, např. jej předal („propůjčil“) státním orgánům jiného státu  za  účelem  ověření  své  totožnosti,  případně  vyřízení  jiných  úředních  úkonů.  Výklad zastávaný  žalovaným  a  městským  soudem  by  ad  absurdum  vylučoval  např.  právě  zákonem vyžadované předložení cestovního dokladu při podání žádosti o povolení k pobytu, respektive při vyřizování  vízových  záležitostí,  přičemž  takové  „propůjčení“  cestovních  dokladů  často  trvá i několik týdnů či měsíců. Přitom je běžnou praxí, že státy s takovým postupem počítají, dokonce umožňují vydání druhého pasu (včetně České republiky, srov. § 17 odst. 1 zákona o cestovních dokladech).  

[26]  Nejvyšší správní soud nepovažuje za správný ani závěr městského soudu, že žalovanému nelze vytýkat, pokud analogicky postupoval podle  § 33 odst. 1 věty první zákona o cestovních dokladech,  podle  které,  kdo  získá  cestovní  doklad  jiného  občana,  je  povinen  jej  neprodleně odevzdat  orgánu  příslušnému  k  jeho  vydání,  popřípadě  matričnímu  úřadu,  nejbližšímu  útvaru policie nebo zastupitelskému úřadu. V prvé řadě je třeba uvést, že citovaná právní úprava se týká výlučně  cestovních  dokladů  vydávaných  českými  orgány.  Pokud  by  zástupkyně  stěžovatele skutečně neoprávněně nakládala s  cestovním dokladem stěžovatele, byl by na místě nikoli postup podle  §  33  odst.  1  zákona  o  cestovních  dokladech,  ale  postup  podle  §  107  odst.  1  zákona o pobytu cizinců, podle kterého,  kdo nalezne či jinak získá cestovní doklad uvedený v  § 108 odst. 1, průkaz o povolení k pobytu, potvrzení o přechodném pobytu na území, průkaz o povolení k trvalému pobytu, pobytovou kartu rodinného příslušníka občana Evropské unie nebo průkaz o povolení k trvalému pobytu občana Evropské unie, je povinen je neprodleně odevzdat policii.  

[27]  Analogická  aplikace  zákona  o  cestovních  dokladech  zjevně  není  na  místě,  neboť se nejednalo  o  situaci,  kdy  právo  neřeší  určitý  právní  problém,  a  je  tudíž  nutné  užít  analogii zákona, tj. aplikovat svou povahou a účelem nejbližší zákonné ustanovení. V oblasti veřejného práva, pak s ohledem na zásady uvedené v již zmíněném čl. 2 odst. 2 a 3 Listiny jsou navíc meze analogie  zúženy,  tj.  není  přípustná analogie jdoucí  k tíži  účastníka  správního  řízení  (respektive jednotlivce  ve  vztahu  k orgánům  veřejné  moci).  V této  souvislosti  Nejvyšší  správní  soud poukazuje  na  nález  Ústavního  soudu  ze  dne  26.  4.  2005,  sp.  zn.  Pl.  ÚS  21/04, který  poté, co poukázal na řadu pramenů odborné literatury, uvedl, že „i z takto nastíněného přehledu názorů doktrinárních,  ve vší  jejich  mnohoznačnosti,  lze  dovodit  závěr,  dle  něhož připouští-li  vůbec  doktrína  použití analogie v oboru správního řízení, pak  toliko za omezujících podmínek – pouze v omezeném rámci za účelem vyplňování  mezer  procesní  úpravy  a  dále  pouze  ve  prospěch  ochrany  práv  účastníků  správního  řízení.“ K obdobným závěrům ve své judikatuře dospěl také Nejvyšší správní soud (viz. např. rozsudek ze dne 14. 7. 2005, č. j. 2 Afs 24/2005 – 44).  
 
[28]  Nejvyšší  správní  soud  má  dále  za  to,  že  analogická  aplikace  §  33  odst.  1  zákona o cestovních dokladech, stejně jako aplikace § 107 odst. 1 zákona o pobytu cizinců  nepřichází v úvahu  také  proto,  že  tato  ustanovení  zavazují  toho,  kdo  získá  cestovní  doklad  jiné  osoby (občana, resp. cizince). S ohledem na použití výrazu „získá“, který obecně znamená něco nabýt 
(ať již v materiální či nemateriální oblasti) je podle názoru Nejvyššího správního soudu uvedená ustanovení třeba vykládat tak, že dopadají na situace, kdy osoba, která získá cizí cestovní doklad, s ním disponuje nezávisle na jeho držiteli  a má jej plně ve své moci (např. jej nalezne na ulici a není  možné  jej  bezprostředně  vrátit  jeho  oprávněnému  držiteli). V posuzované  věci  se však o takový případ nejedná, neboť stěžovatel v rámci realizace svého práva na právní zastoupení zakotveného v čl.  37  odst.  2  Listiny  základních  práv  a svobod,  podle  kterého  každý  má  právo na právní pomoc v řízení před soudy, jinými státními orgány či orgány veřejné správy, a to od počátku řízení, svůj cestovní  doklad  zástupkyni  svěřil  za  přesně  vymezeným  účelem  –  podání  žádosti  o  povolení k pobytu. Zástupkyně stěžovatele tak byla s jeho cestovním dokladem oprávněna nakládat pouze v souvislosti  s podáním  uvedené  žádosti,  což  ostatně  fakticky  také  činila.  Stěžovatel  tak v podstatě  měl  stále  svůj  cestovní  doklad  ve  své  moci  a  disponoval  s  ním,  neboť  ho  své zástupkyni  pouze  svěřil  a  ta  byla  oprávněna  s ním  nakládat  pouze  stěžovatelem  stanoveným způsobem.    Nejvyšší  správní  soud  proto  přisvědčil  námitce  stěžovatele,  že  argumentace městského  soudu,  v níž  poukázal  na  poučení  obsažené  v cestovním  dokladu  a  analogicky je  nepřípadná.  Nejvyšší  správní  soud  dodává, aplikoval  zákon  o  cestovních  dokladech že z ustanovení § 87b zákona o pobytu cizinců, podle kterého stěžovatel podal žádost o povolení k přechodnému  pobytu,  nevyplývá,  že  by  cizinec  (rodinný  příslušník  občana  Evropské  unie, který sám není občanem Evropské unie) byl povinen tuto žádost podat osobně. Pakliže cizinec nemusí být při podání žádosti o povolení k přechodnému pobytu osobně přítomen, je zřejmé, že žádost o přechodný pobyt podle § 87b zákona o pobytu cizinců mohou v zastoupení podávat i cizinci, kteří se nacházejí mimo území České republiky, tak jak to učinil stěžovatel.  
 
[29] 
 Nejvyšší  správní  soud  uzavírá,  že  žalovaný  by  mohl  zástupkyni  stěžovatele  zadržet, respektive zabavit cestovní doklad stěžovatele pouze tehdy, pokud by zákon o pobytu cizinců (respektive  jiný  zákonný  předpis)  k takovému  postupu  žalovaného  opravňoval. V  posuzované věci však takovéto zákonné oprávnění žalovaného dáno nebylo. Žalovaný tudíž měl s cestovním dokladem stěžovatele zacházet pouze jako s přílohou jeho žádosti o přechodný pobyt a poté jej zástupkyni  stěžovatele  vrátit,  byla-li  k tomu  oprávněna  na  základě  plné  moci  udělené stěžovatelem.  S ohledem  na  podstatu  institutu  zastoupení  spočívající  v tom,  že  za  splnění zákonných  podmínek jsou  úkony  zástupce  přičítány zastoupenému,  má  Nejvyšší  správní  soud na rozdíl  od  žalovaného  za  to,  že  vrácení  cestovního  dokladu  stěžovatele  jeho  zmocněné zástupkyni nepředstavuje porušení závazků České republiky vyplývající z mezinárodního práva. Je tomu tak proto, že převzetí cestovního dokladu zástupkyní stěžovatele od žalovaného po podání žádosti  o  povolení  k přechodnému  pobytu  je  (stejně  jako  samotné  podání  této  žádosti a předložení  cestovního  dokladu  stěžovatele  v této  souvislosti)  jednáním,  ke  kterému  byla zástupkyně  stěžovatele  v souvislosti  s podáním  předmětné  žádosti  oprávněna  na  základě generální  plné  moci  udělené  jí  stěžovatelem.  Toto  jednání je  proto  třeba  přičítat  samotnému stěžovateli, který byl v posuzované věci oprávněn vyřídit (a také tak učinil, jak již bylo uvedeno výše)  veškeré  záležitosti  spojené  s podáním  své  žádosti  (tedy  i  předložení  svého  cestovního 
dokladu)  prostřednictvím  své  zástupkyně.  Převzetí  cestovního  dokladu  prostřednitvím zástupkyně  stěžovatele  tak  podle  názoru  Nejvyššího  správního  soudu  spadá  pod  zacházení s cestovním dokladem podle zákona o pobytu cizinců, ke kterému je stěžovatel oprávněn a toto jednání tudíž nemůže být protiprávní. 
 
[30]  K poukazu žalovaného na nařízení prezidenta Čínské lidové republiky Nejvyšší správní soud uvádí, že správní orgány jsou podle § 2 odst. 1 zákona č. 500/2004 Sb., správní řád, povinny v řízení postupovat v souladu se zákony a ostatními právními předpisy, jakož i mezinárodními smlouvami,  které  jsou  součástí  právního  řádu  (České  republiky).  Nařízení  prezidenta  Čínské lidové  republiky  pod  uvedený  výčet  norem,  podle  kterých  jsou  správní  orgány  povinny postupovat, nespadá, a proto podle tohoto nařízení nelze v posuzované věci postupovat ani se jej jakkoliv  dovolávat,  jak  to  činí  žalovaný  ve  vyjádření  v žalobě,  na  které  odkázal  ve  vyjádření ke kasační stížnosti. Obsah tohoto cizozemského předpisu ostatně nebyl soudu ani nijak doložen. 
 
Závěr a rozhodnutí o nákladech řízení 

III. 

 
[31] 
S přihlédnutím  k výše  uvedenému  Nejvyšší  správní  soud  kasační  stížností  napadený rozsudek  Městského  soudu  v Praze  zrušil,  neboť  je  zjevné,  že  stěžovatel  se  úspěšně  dovolal důvodu uvedeného v § 103 odst. 1 písm. a) s. ř. s., tj. nesprávného posouzení věci  městským soudem.  Nejvyšší správní soud proto věc vrátil městskému soudu k dalšímu řízení (§ 110 odst. 1 věta prvá s. ř. s.).  

 
[32] 
Podle  § 110  odst.  4 s.  ř.  s.  zruší-li  Nejvyšší  správní  soud  rozhodnutí  krajského  soudu a vrátí-li mu věc k dalšímu řízení, je krajský soud vázán právním názorem vysloveným Nejvyšším správním soudem ve zrušovacím rozhodnutí. Na městském soudu tedy nyní bude, aby posoudil, zda jsou splněny všechny znaky nezákonného zásahu správního orgánu vyplývající ze soudního řádu správního, resp. z relevantní judikatury. Přitom vyjde z toho, že žalovaný nebyl oprávněn zadržet cestovní doklad stěžovatele, resp. odepřít jeho vydání zástupkyni stěžovatele. 

[33]  V  novém  rozhodnutí  ve  věci  městský  soud  podle  §  110  odst.  3  s.  ř.  s.  rozhodne i o náhradě nákladů řízení o kasační stížnosti.  
 
 
P o u č e n í : Proti tomuto rozsudku   n e j s o u   opravné prostředky přípustné. 

 

V Brně dne22. listopadu 2013 

 
 

 
 

JUDr. Jiří Palla 
předseda senátu 
