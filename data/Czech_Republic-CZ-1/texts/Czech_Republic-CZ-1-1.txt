 

   

   

 1 Azs 3/2013 - 27    

   

     

   

 ČESKÁ REPUBLIKA  

 R O Z S U D E K  

 J M É N E M   R E P U B L I K Y  

 Nejvyšší správní soud rozhodl v senátě složeném z předsedkyně JUDr. Lenky Kaniové  a soudců  JUDr.  Marie  Žiškové  a  JUDr.  Zdeňka  Kühna  v právní  věci  žalobce:  V.  P.,  zastoupeného  JUDr.  Milanem  Hulíkem,  advokátem  se  sídlem  Bolzanova  1,  Praha  1,  proti  žalovanému: Ministerstvo vnitra, se sídlem Nad Štolou 3, Praha 7, o žalobě proti rozhodnutí  žalovaného ze dne 2. 5. 2011, č. j. OAM-3463/VL-01-LE05-R2-2000, v řízení o kasační stížnosti  žalovaného  proti  rozsudku  Krajského soudu v Hradci  Králové ze  dne 12. 10. 2012,  č. j. 28 Az  21/2011 – 110,  

 t a k t o :  

 Kasační stížnost proti výroku I. rozsudku krajského soudu   s e   z a m í t á .  

 12. 10. 2012,  Rozsudek  Krajského  č. j. 28 Az 21/2011 - 110      s e    v  rozsahu  výroků  II.  a  III.   z r u š u j e   a  věc  s e   v r a c í   uvedenému soudu v tomto rozsahu k dalšímu řízení.  

 v  Hradci  Králové  

 soudu  

 dne  

 ze  

   III.  Žalovaný   n e m á   právo na náhradu nákladů řízení o kasační stížnosti.    IV.  

 Žalobci   s e   n e p ř i z n á v á   náhrada nákladů řízení o kasační stížnosti.    

 O d ů v o d n ě n í :  

 I. Vymezení věci  

   

 [1]  Žalobce  podal  dne  13. 12. 2000  žádost  o  udělení  azylu,  které  žalovaný  vyhověl  a rozhodnutím  ze  dne  3. 8. 2002  mu  udělil  azyl  podle  §  12  písm.  b)  zákona č. 325/1999 Sb.,  o azylu  a  o  změně  zákona  č.  283/1991  Sb.,  o  Policii  České  republiky,  ve  znění  pozdějších  předpisů (dále jen „zákon o azylu“). V daném období vystupoval pod nepravou identitou, jako  ukrajinský občan O.  K. (nar. x), pod tímto jménem mu byl také udělen azyl.    

     

     I.    II.  

   

     

     

   

    
1 Azs 3/2013  

 [2]  Dne 27. 8. 2010 dal Útvar pro odhalování organizovaného zločinu (dále jen „ÚOOZ“)  žalovanému podnět k zahájení řízení o odnětí azylu žalobci s tím, že žalobce byl dne 24. 8. 2010  zadržen na základě mezinárodního zatýkacího rozkazu vydaného  ukrajinskými státními orgány  na osobu V. P., přičemž bylo zjištěno, že O. K. a V. P. je jedna a táž osoba. Mezinárodní zatýkací  rozkaz  byl  vydán  pro  podezření  ze  spáchání  trestného  činu  vraždy,  kterého  se  měl  žalobce  dopustit v roce 1992 na Ukrajině.  

   [3]  Žalovaný  na  základě tohoto  podnětu  zahájil  s žalobcem  řízení  o  odnětí  azylu,  v němž  rozhodl  (v  záhlaví  specifikovaným  rozhodnutím),  že  se  mu  azyl  podle  § 17 odst.  1  písm.  a)  zákona o azylu odnímá a zároveň že se mu neuděluje doplňková ochrana dle § 14a a § 14b téhož  zákona. Rozhodnutí o odnětí azylu zdůvodnil tím, že žalobce uváděl v řízení o žádosti o udělení  azylu ze dne 13. 2. 2000 nepravdivé údaje o své totožnosti a dalších závažných okolnostech svého  života a důvodech odchodu z vlasti, které významným způsobem ovlivnily rozhodnutí o udělení  azylu. Učinil tak úmyslně, s cílem dosáhnout pozitivního rozhodnutí ve věci.  

   [4]  Žalobce podal proti rozhodnutí žalovaného žalobu, které krajský soud vyhověl. V záhlaví  specifikovaným rozsudkem rozhodl tak, že výrokem I. zrušil napadené správní rozhodnutí a vrátil  věc  žalovanému  k dalšímu  řízení,  výrokem  II.  rozhodl,  že  žádný  z účastníků  nemá  právo  na náhradu  nákladů  řízení,  a  konečně  výrokem  III.  stanovil  žalovanému  povinnost  zaplatit  zástupci žalobce náhradu nákladů řízení spojených s jeho zastoupením v částce 12.120 Kč. Proti  rozsudku krajského soudu nyní brojí žalovaný (dále též „stěžovatel“) kasační stížností.           

 II. Shrnutí odůvodnění napadeného rozsudku krajského soudu  

 [5]  Krajský soud v odůvodnění svého rozsudku nejprve konstatoval, že v době, kdy o azyl  požádal  žalobce,  projednával  celou  řadu  žalob  státních  občanů  Ukrajiny,  kteří  v  žádosti  předestřeli příběh téměř totožný s příběhem žalobce – mělo se jednat o podnikatelské subjekty,  které se  dostaly  do konfliktu  s  mafií  obvykle kvůli  tzv.  „výpalnému“. Žadatelé  svorně  tvrdili,  že pomoc u orgánů policie nehledali, neboť tato je s mafií provázána a efektivní ochrany by se  tak nedočkali. Dle soudu lze obecně říci, že správní orgán nebyl takto odůvodňovaným žádostem  nakloněn a azylově relevantní důvody v tvrzeních žadatelů neshledával. Stejně tak se v tomto  konkrétním časovém úseku sjednotila i judikatura krajských soudů a Nejvyššího správního soudu.  Podle krajského soudu se případ žalobce tak, jak jej správnímu orgánu v roce 2000 předložil,  žádným zásadním způsobem neodlišuje od případů žadatelů o udělení azylu přišedších z Ukrajiny,  kterým při obdobných tvrzeních a za stejné společensko-politické a bezpečnostní situace v zemi  původu vyhověno nebylo. Krajský soud tak neměl, s ohledem na „velmi skromné“ odůvodnění  rozhodnutí  z  roku  2002,  možnost  usoudit,  jaké  okolnosti  přivedly  žalovaného  k  závěru,  že žalobce  naplnil  podmínky  §  12  písm.  b)  zákona  o  azylu.  Tyto  úvahy  soud  považoval  za podstatné rovněž s ohledem na tvrzení učiněná žalobcem v průběhu soudního řízení, podle  nichž důvodem pro udělení azylu byla jeho spolupráce s orgány BIS a ÚOOZ (přičemž za účelem  prokázání těchto tvrzení navrhl výslech tří bývalých pracovníků ÚOOZ).    [6]  K argumentaci  žalovaného,  že  podrobnější  odůvodnění  rozhodnutí  o  udělení  azylu  nebylo zapotřebí, neboť žalobcově žádosti bylo vyhověno, krajský soud  opětovně zdůraznil, že  byť  měl  k  dispozici  veškeré  informace,  kterými  disponoval  správní  orgán,  nebyl  schopen  bez dalšího  postihnout, v  čem  spočívala specifičnost žalobcova  případu,  pro  kterou  bylo  jeho  žádosti vyhověno. Dle soudu „mínil-li by správní orgán vážně tento svůj postoj, pak by do svého rozhodování  v těchto typech řízení vnášel prvky libovůle a nepředvídatelnosti“.  

   

   

   

    
1 Azs 3/2013 - 28  

 pokračování  [7]  Žalobce již v řízení zahájeném v roce 2000 zmiňoval problémy s mafií Doněcké oblasti  a v řízení o odnětí mezinárodní ochrany uváděl jméno R. A., tedy na Ukrajině velmi vlivné osoby,  se kterou se dostal do „podnikatelského konfliktu“ v roce 1995. Žalovaný tak dle soudu mohl  tušit, že se zřejmě nejedná o obvyklý případ střetu dvou podnikatelů, a měl věnovat dokazování  důkladnější pozornost. Krajský soud připustil, že „striktní výklad“ § 17 odst. 1 písm. a) zákona o  azylu  při  zjištění  okolností umožňujících  jeho aplikaci  by při obvyklé  situaci  prostor  pro  další  úvahy  nedával.  Celý  příběh  žalobce  je  ovšem  dle přesvědčení  krajského  soudu  natolik  „netypický“, že je potřeba vyvrátit či potvrdit žalobcova tvrzení a v souvislosti s nimi rovněž jeho  obavy. Za  nezodpovězené  a  důkazně  nepodložené  označil  dvě  otázky:  a)  zda  byla  důvodem  udělení azylu v roce 2002 spolupráce s BIS a ÚOOZ a b) zda s ohledem na neměnné tvrzení  žalobce o obavách z reakcí podnikatele, se  kterým se dostal na Ukrajině do konfliktu a který je  napojen na mafii, lze skutečně usuzovat na možnost bezpečného návratu žalobce do vlasti.    [8]  Na žádnou z těchto otázek krajský soud nemohl s ohledem na zatímní  důkazní situaci  v řízení  nalézt  přesvědčivou  odpověď.  Tvrzení  žalobce  o  důvodech  a  podstatě  udělení  azylu  by mohlo  objasnit  důvody,  pro  které  žalobce  skrýval  svoji totožnost a  nezmínil  své  působení  u policie.  Teprve  po  podrobném  prověření  této  otázky  bude  mít  správní  orgán  dostatek  informací pro vysvětlení žalobcova přístupu k řízení v roce 2000 a úvahám, zda je právě v tomto  konkrétním případě odnětí azylu namístě. I kdyby však žalovaný po doplnění dokazování usoudil,  že  odnětí  azylu  je  důvodné,  ale  zároveň  by  se  věrohodným  způsobem  prokázala  pravdivost  tvrzení žalobce, pak by závěry hodnotící jeho návrat jako možný a neodporující § 14a zákona  o azylu dle soudu nemohly obstát.  

   [9]  Krajský soud na závěr konstatoval, že se správní orgán nedostatečně vypořádal s otázkou,  zda vydaným rozhodnutím nedošlo k porušení čl. 8 Evropské úmluvy o ochraně lidských práv  a základních  svobod  (dále  jen  „Úmluva“),  a  to  v  souvislosti  s  právem  na  respektování  soukromého a rodinného života žalobce.      

 III. Shrnutí argumentace obsažené v kasační stížnosti  

 [10]  Stěžovatel  předně  namítl,  že  sám  žalobce  v řízení  o  odnětí  azylu  potvrdil,  že  v  ČR  v minulosti užíval nepravou totožnost a zmínil i nové okolnosti, jež správnímu orgánu neuvedl  v řízení  o  udělení  azylu  v  roce  2002.  Žalobcovo  jednání  tak  naplnilo  hypotézu  ustanovení  § 17 odst. 1 písm. a) zákona o azylu, což mu neponechalo žádný prostor pro správní uvážení.  Stěžovatel tak neměl jinou možnost, než žalobci azyl odejmout. Krajský soud jej ale nezákonně  nutí  k  tomu,  aby  se  zabýval  „dalšími  úvahami“, které  jdou  nad  rámec  zmíněného  zákonného  ustanovení.    [11]  Stěžovatel  dále  napadá  závěry  soudu  ohledně  odůvodnění  rozhodnutí  o  udělení  azylu  žalobci  dle  §  12  písm.  b)  zákona  o  azylu.  Správní  orgán  dospěl  v  roce  2002  k  závěru,  že s přihlédnutím k informacím o v té době aktuální situaci na Ukrajině, zohlednění skutečností,  které žalobce vedly k odchodu z vlasti, povaze ohrožení, kterému by byl vystaven, a následcích  případného  návratu  na  Ukrajinu,  byl  dán  důvod  k  udělení  azylu.  Odůvodnění  pozitivního  rozhodnutí ve věci azylu (dnes mezinárodní ochrany) bylo plně v  souladu s ustálenou správní  praxí  a  výklad  soudu,  který  konstatoval,  že  nebyl  schopen  postihnout,  v  čem  spočívala  specifičnost  žalobcova  případu,  je  vyjádřením  toliko  subjektivního  a  nepodloženého  názoru  soudu.  Navíc  se  dle  stěžovatele  jedná  o  nepřípustný  zásah  do  pravomoci  správního  orgánu.  Stěžovatel rovněž poukázal na § 68 odst. 4 zákona č. 500/2004 Sb., správního řádu, dle nějž není  třeba odůvodňovat rozhodnutí, kterým správní orgán prvního stupně všem účastníkům v plném  rozsahu vyhoví. Podrobné odůvodnění udělení azylu dle stěžovatele není žádoucí také z důvodu  

   

   

    
1 Azs 3/2013  

 možné návodnosti pro další žadatele o udělení mezinárodní ochrany (odkázal přitom na usnesení  Nejvyššího  správního  soudu  ze  dne  15. 8. 2007,  č.  j.  6  Azs  18/2007  –  76).  Výroky  soudu  o prvcích libovůle a nepředvídatelnosti rozhodovací praxe správního orgánu označil stěžovatel  za „dehonestující“.    [12]  K tvrzením  žalobce  o  jeho  spolupráci  s  BIS  a  ÚOOZ  stěžovatel  namítl,  že  jej  uvedl  až v řízení před soudem, i když mu nic nebránilo v tom, aby tak učinil již dříve. Jedná se o jasně  účelové tvrzení, které měl soud odmítnout jako nepřípustné  skutkové novum. Stěžovatel v této  souvislosti odkázal na rozsudek NSS ze dne 5. 1. 2010, č. j. 2 As 6/2009 - 79. Soud měl tvrzení  žalobce odmítnout jako nepřípustné tím spíše, že bývalí zaměstnanci ÚOOZ nemají a neměli  nic společného  se  správním  orgánem,  který  v  roce  2002  rozhodl  o  udělení  azylu.  Vzhledem  k ustanovení § 55 odst. 2 správního řádu a s ohledem na fakt, že se jedná o osoby, jež dle sdělení  žalobce  již  nevykonávají  své  funkce,  je  jejich  výslech  správním  orgánem,  který  označil  soud  za žádoucí, „nadbytečný a nesmyslný“.  

 [13]  Dle stěžovatele odůvodnění napadeného rozsudku neobstojí, neboť soud nevzal v úvahu  všechny skutečnosti, jež vyšly v řízení najevo a své závěry opřel toliko o subjektivní hodnotící  soudy,  nemající  oporu  ve  zjištěném  stavu  věci.  V  souvislosti  s  tím  pokládá  stěžovatel  za nesprávné i použití internetové encyklopedie Wikipedie, neboť tento informační zdroj není  možno  považovat  za  věrohodný  a  použitelný  v  řízeních ve věci  mezinárodní  ochrany,  jelikož  jde o kýmkoliv upravovaný a neověřovaný internetový systém.  

 [14]  K závěru soudu ohledně nutnosti podrobněji posoudit, zda nejsou v případě žalobce dány  důvody pro udělení doplňkové ochrany, stěžovatel namítl, že se v rozhodnutí o odejmutí azylu  dostatečně zabýval všemi okolnostmi jeho případu a situací na Ukrajině, s  cílem zjistit možnou  existenci  hrozící  vážné  újmy  v  případě  návratu  žalobce  do  vlasti.  Pokyn  soudu,  aby  znovu  vyslechl  žalobce  k  jeho  obavám  a  tvrzenému  konfliktu,  shledává  stěžovatel  odporujícím  povinnosti soudu vycházet ze zjištěného skutečného stavu věci. V průběhu řízení, a to nejenom  během  pohovoru,  ale  i kdykoliv  jindy,  měl  žalobce  možnost uvést všechny  skutečnosti,  které  považoval za důležité z hlediska posouzení svého případu. V průběhu správního řízení o odnětí  azylu  vymezil  žalobce  svými  tvrzeními  rozsah  zkoumání  svého  azylového  příběhu,  ukládat  správnímu orgánu zabývat se novými, neověřitelnými, sděleními, není tudíž v souladu se zásadou  tzv.  povinnosti tvrzení, již  respektuje konstantní a  nerozporná  judikatura  NSS  (rozsudek  NSS  č. j. 4 Azs 151/2005 – 86, ze dne 7. 12. 2005).  

   [15]  Stěžovatel dále namítl, že na str. 11 správního rozhodnutí se zabýval i otázkou možného  zásahu do rodinného a soukromého života žalobce ve smyslu čl. 8 Úmluvy a neposoudil jej jako  důvod relevantní z pohledu § 14a zákona o azylu.  

   [16]  Soud  se  dle  názoru  stěžovatele  dopustil  také  nepřípustné  ingerence  do  jiného  řízení  (extradičního), neboť hodnotil některé skutečnosti z tohoto řízení. Navíc i v rámci extradičního  řízení se příslušné orgány zabývají otázkou nepřípustnosti vydání osoby do cizího státu.  

 [17]  Za  nepřezkoumatelné  pro  nesrozumitelnost  pokládá  stěžovatel  vzájemné  postavení  výroků II. a III. kasační stížností napadeného rozsudku soudu. Výrokem II. rozsudku rozhodl  soud, že žádný z účastníků řízení nemá právo na náhradu nákladů. Výrokem III. ale soud přiznal  žalobci právo na náhradu nákladů řízení spojených s jeho zastoupením a žalovanému správnímu  orgánu uložil povinnost uvedené náklady řízení zaplatit.  

   

   

   

   

 [18]  Žalobce nevyužil svého práva vyjádřit se ke kasační stížnosti.  

   

   

    
pokračování  

 1 Azs 3/2013 - 29  

 IV. Právní hodnocení Nejvyššího správního soudu  

   

   

 [19]  Nejvyšší správní soud se nejprve zabýval otázkou, zda kasační stížnost svým významem  podstatně přesahuje vlastní zájmy stěžovatele, ve smyslu § 104a zákona č. 150/2002 Sb., soudní  řád správní (dále jen „s. ř. s.“). K podrobnějšímu vymezení institutu přijatelnosti kasační stížnosti  ve  věcech  azylu  (mezinárodní  ochrany)  lze  pro  stručnost  odkázat  na  usnesení  Nejvyššího  správního soudu ze dne 26. 4. 2006, č. j. 1 Azs 13/2006 - 39 (č. 933/2006 Sb. NSS). Zde Nejvyšší  správní soud shromáždil výčet  typových případů, v nichž se může jednat o přijatelnou kasační  stížnost. Jako jeden možný případ uvedl situaci, kdy se kasační stížnost dotýká právních otázek,  které dosud nebyly vůbec či nebyly plně řešeny judikaturou Nejvyššího správního soudu. Takový  případ nastal i v nynější věci, v níž jde (kromě jiného) o určení podmínek, za nichž lze odejmout  azyl  azylantovi,  který  před  jeho  udělením  uvedl  nepravdivé  údaje  anebo  zamlčel  určité  skutečnosti.  Je  tedy třeba  podat  bližší  výklad  §  17  odst.  1  písm. a)  zákona  o azylu,  k čemuž  Nejvyšší správní soud ve své dosavadní rozhodovací činnosti neměl příležitost. Kasační stížnost  je proto přijatelná a Nejvyšší správní soud může přistoupit k věcnému přezkumu napadeného  rozsudku krajského soudu.    [20]  Kasační  stížnost  proti  výroku  I.  napadeného  rozsudku  (kterým  krajský  soud  zrušil  rozhodnutí  stěžovatele  a vrátil  mu  věc  k dalšímu  řízení)  není  důvodná.  Důvodné  jsou  pouze  námitky proti výroku o nákladech řízení před krajským soudem.    

 IV.1 Odejmutí azylu z důvodů dle § 17 odst. 1 písm. a) zákona o azylu  

 [21]  Krajský soud ve svém rozsudku předně zpochybnil závěr stěžovatele o nutnosti odejmout  žalobci azyl. Stěžovatel k tomu v kasační stížnosti namítl, že žalobcovo jednání naplnilo hypotézu  ustanovení § 17 odst. 1 písm. a) zákona o azylu, což mu neponechalo žádný prostor pro správní  uvážení; o dané otázce tak nemohl rozhodnout jinak. Dle stěžovatele jej krajský soud nezákonně  nutí  k  tomu,  aby  se  zabýval  „dalšími  úvahami“, které  jdou  nad  rámec  zmíněného  zákonného  ustanovení.    [22]  Podle § 17 odst. 1 písm. a) zákona o azylu se azyl udělený z důvodu podle § 12 téhož  zákona odejme, „jestliže před jeho udělením azylant uvedl nepravdivé údaje anebo zamlčel skutečnosti podstatné  pro zjištění podkladů pro vydání rozhodnutí.“ Stěžovatel naplnění dikce citovaného ustanovení spatřuje  v tom, že žalobce vystupoval v původním azylovém řízení, které vyústilo v rozhodnutí o udělení  azylu  v roce  2002,  pod  nepravou  totožností.  Správnímu  orgánu  měl  navíc  zamlčet  zásadní  skutečnosti  o  svém  pobytu  na  Ukrajině,  o  pracovním  zařazení  u ukrajinské  policie a  o  svém  spojení s kriminálními strukturami. Dle stěžovatele tak učinil úmyslně a ve snaze ovlivnit výsledek  svého řízení o udělení azylu.  

   

 [23]  Nejvyšší  správní  soud  nejprve  konstatuje,  že  považuje  za  nesporné,  že  žalobce  v původním řízení o udělení azylu vystupoval pod falešnou identitou. Skutečnost, že jeho pravé  jméno  zní  V.  P.,  prokazuje  jednak  ve  správním  spisu  založený  znalecký  posudek  z oboru  kriminalistika, odvětví antropologie, ze dne 24. 8. 2010, zpracovaný Policií ČR, Kriminalistickým  ústavem Praha, jednak jde o skutečnost, kterou sám žalovaný v nynějším správním i soudním  řízení potvrdil.   

   [24]  Jak dále Nejvyšší správní soud zjistil ze správního spisu, žalobce v řízení o žádosti o azyl  podané v roce 2000 uváděl, že na území České republiky pobývá od roku 1996, z Ukrajiny odešel,  neboť  v souvislosti  s  jeho  podnikáním  v Kyjevě  (provozovaném  od  roku  1990)  začal  mít v průběhu  roku  1995  problémy  s mafií,  která  po  něm  požadovala  finanční  prostředky.  

   

   

    
1 Azs 3/2013  

 Žalobce tlaku kriminálních struktur nejprve odolával, avšak poté, co proběhl pokus o jeho únos  a kdy zjistil, že mafie na  jeho usmrcení  vypsala odměnu, Ukrajinu opustil. Popřel, že by byl na  Ukrajině  někdy  trestně  stíhán,  nebo  že  by  měl  problémy  s policií,  s výjimkou  opakovaných  kontrol, které u něj policie v roce 1995 prováděla. Pomoc u policejních orgánů se ani nepokoušel  vyhledat,  neboť  policie  s  mafií  spolupracuje. Obával  se,  že v  případě  návratu  mu  hrozí  smrt,  neboť odměna na jeho hlavu stále trvá.  

 [25]  V průběhu  řízení  o  odnětí  azylu,  které  stěžovatel  zahájil  na  základě  podnětu  ÚOOZ  v roce 2010, stěžovatel uvedl, že jeho problémy na Ukrajině začaly v roce 1991. Tehdy pracoval  u policie a kandidoval do oblastního zastupitelstva v Doněcké oblasti, načež jej kontaktovali „lidé  kolem R. A.“ a nabízeli mu spolupráci s jejich „klanem“. Žalobce tuto spolupráci odmítl. Poté  žalobce odešel od policie a začal podnikat. Podařilo se mu zprivatizovat cihelnu, kterou ale chtěl  ovládnout uvedený „klan“, a tak ji musel prodat. Několikrát byl terčem pokusů o atentát, stříleli  po  něm,  vyhodili  jeho  auto  do  vzduchu  atd.  Pak  odešel  do  Kyjeva,  kde  opět  podnikal,  ale  uvedená skupina z Doněcké oblasti postupně „dobývala pozice“ i v Kyjevě, a tak neměl klid ani  tam. Cítil stálý tlak, který byl  ještě umocněn skutečností, že byl bývalým policistou. Poté, co se  jeho  tehdejší  manželce  narodila  dcera,  se  rozhodl  odejít  (i  s rodinou)  z Ukrajiny.  Doklady  na  jméno  O.  K.  mu  již  v roce  1994  pomohli  obstarat  jeho  známí  u  policie.  K dotazu,  proč  v původním  azylovém  řízení  hovořil  pouze  o  problémech,  které  měl  s mafií  v roce  1995  v Kyjevě, uvedl, že nechtěl prozradit svou původní identitu, měl stále strach z lidí ze skupiny R.  A. a obával se, jaký by byl výsledek azylového řízení, kdyby všechny tyto skutečnosti odhalil. Dále  poukázal na to, že R. A. je v současnosti na Ukrajině velmi vlivnou osobou. Uvedl, že poté, kdy  se  na  Ukrajině  „lidé  z doněckého  klanu“  dostali  k moci,  se  jej  pokusili  kontaktovat  v České  republice.  To  však  odmítl a  následně  se dozvěděl,  že  opět  usilují  o  jeho  život a  že si  na  něj  dokonce objednali nájemného vraha. Domnívá se, že by za tím mohl stát právě zmiňovaný R. A.,  s nímž byl před odchodem z Ukrajiny v dlouhodobém konfliktu. K obvinění z vraždy, pro které  byl  na  něj  vydán  mezinárodní  zatýkací  příkaz,  uvedl,  že  by  z jeho  strany  byla  „velká  blbost“,  kdyby někoho zastřelil svou služební zbraní (jak se uvádí v obvinění), neboť na Ukrajině si lze  zbraň obstarat velice rychle a levně. Okolnosti, za nichž byl tento zatýkací rozkaz vydán, pak mají  svědčit o tom, že jej na Ukrajině někdo skutečně „chce dostat“.    [26]  V soudním řízení žalobce svá skutková tvrzení dále doplnil. Uvedl, že azyl mu byl udělen  s ohledem na jeho spolupráci s ÚOOZ a s Bezpečnostní informační službou (dále jen „BIS“).  K prokázání  těchto  tvrzení  navrhl  provést  důkaz  výslechem  tří  svědků,  bývalých  detektivů  ÚOOZ, kteří by mohli osvětlit, jakým způsobem mu byl azyl udělen.  

 [27]  Nejvyšší správní soud tak konstatuje, že žalobce  skutečně v řízení o udělení azylu  uvedl  nepravdivé  údaje  (zejména  ohledně  své  totožnosti)  a  zároveň  zamlčel  některé  skutečnosti  relevantní pro azylové řízení (působení u policie, podnikání v Doněcké oblasti atd.).  

   [28]  Jak však Nejvyšší správní soud opakovaně judikuje (a stěžovatel si toho bezpochyby musí  být vědom), zákon o azylu nelze vykládat izolovaně, ale souladně s Úmluvou o právním postavení  uprchlíků  z roku 1951  (dále jen  „Ženevská  úmluva“) a  s  unijním  azylovým  právem, v daném  případě zejména se směrnicí Rady 2004/83/ES ze dne 29. dubna 2004 o minimálních normách,  které musí splňovat státní příslušníci třetích zemí nebo osoby bez státní příslušnosti, aby mohli  žádat o postavení uprchlíka nebo osoby, která z jiných důvodů potřebuje mezinárodní ochranu,  a o obsahu poskytované ochrany (dále jen „kvalifikační směrnice“). K uvedeným povinnostem  viz např. rozsudky Nejvyššího správního soudu ze dne 13. 8. 2008, č. j. 2 Azs 45/2008 – 67, nebo  ze dne 18. 12. 2008, č. j. 1 Azs 86/2008 – 101.   

   

   

   

   

    
1 Azs 3/2013 - 30  

 pokračování  [29]  Důvody odnětí azylu uvedené v jednotlivých ustanoveních § 17 zákona o azylu zpravidla  odpovídají tzv. pozastavujícím klauzulím („cesačním klauzulím“) obsaženým v čl. 1C Ženevské  úmluvy  a  v čl.  11  kvalifikační  směrnice.  V případě  některých  důvodů  tomu  tak  ale  není  –  konkrétně se jedná o důvody dle § 17 odst. 1 písm. a), h), i) a j) zákona o azylu, které sice mají  oporu v čl. 14 kvalifikační směrnice, avšak dle některých doktrinálních prací lze mít pochybnosti  o  jejich  souladu  s Ženevskou  úmluvou.  Nejproblematičtější  jsou  z tohoto  hlediska  důvody  dle písm. i) a j), kterých se však posuzovaná věc nijak nedotýká, a tak se k nim Nejvyšší správní  soud  nebude  nyní  blíže  vyjadřovat  (blíže  viz  Kosař,  D.,  Molek,  P.,  Honusková, V. et al. 2010.  Zákon o azylu. Komentář. Praha: Wolters Kluwer ČR, str. 263-271).  

 [30]  Důvod odnětí azylu dle § 17 odst. 1 písm. a) zákona o azylu má oporu v čl. 14 odst. 3  písm.  b)  kvalifikační  směrnice,  podle  nějž  členský  stát  může  odejmout  postavení  uprchlíka  státnímu příslušníkovi třetí země nebo osobě bez státní příslušnosti, jestliže po přiznání postavení  uprchlíka zjistí, že „její nesprávné popsání nebo neuvedení skutečností, včetně použití padělaných dokumentů,  mělo  na  přiznání  postavení  uprchlíka  rozhodující  vliv“  (zvýraznění  doplněno  soudem).  Na  rozdíl  od zákona  o  azylu,  dle  nějž k odejmutí azylu  postačí, aby azylant  zamlčel  skutečnosti  podstatné  pro zjištění podkladů pro vydání rozhodnutí (v případě uvedení nepravdivých údajů zákon míru  jejich  významu  dokonce  nekvalifikuje  vůbec),  kvalifikační  směrnice  vyžaduje,  aby  se  jednalo  o skutečnosti (ať již nesprávně uvedené, nebo naopak zamlčené) mající rozhodující vliv na přiznání  postavení uprchlíka (českou právní terminologií azylanta).  

 [31]  Také komentářová literatura k  čl. 14 odst. 3 písm. b) kvalifikační směrnice zdůrazňuje,  že ne každé uvedení nepravdivých údajů nebo zamlčení určitých skutečností může vést k odnětí  postavení uprchlíka. Žadatel o azyl musí uvést objektivně nepravdivé údaje (respektive zamlčet  objektivně existujících skutečnosti) s úmyslem oklamat správní orgán rozhodující o jeho žádosti  a jeho jednání musí mít rozhodující vliv na výsledek řízení, tj. bez něj by k udělení azylu nedošlo.  I v případě užití falešných dokumentů žadatelem o azyl tak je třeba hodnotit všechny okolnosti  daného případu a nelze dovozovat, že tato skutečnost sama o sobě představuje důvod k odnětí  azylu [Hailbronner, K (ed.). 2010. EU Immigration and Asylum Law. Commentary on EU Regulations  and Directives. München: C. H. Beck, Hart Publishing, str. 1132-1133; obdobně UNHCR. 2005.  Annotated Comments on the EC Council Directive 2004/83/EC of 29 April 2004, str. 29-30 (dostupné  na  http://www.unhcr.org)].  Důkazní  břemeno  k prokázání  toho,  že  jsou  uvedené  podmínky  splněny, leží na státu, který uprchlíkovi azyl odnímá, přičemž důkazní standard by měl být velmi  vysoký  (Barnes,  J. 2007.  A  manual for  Refugee  Law  Judges  relating  to  European  Council  Qualification  Directive 2004/83/EC and European Council Procedures Directive 2005/85/EC. Haarlem: International  Association of Refugee Law Judges, str. 29). Jakýkoliv jiný výklad, například že odnětí azylu dle  čl. 14 odst. 3 písm. b) kvalifikační směrnice [respektive dle § 17 odst. 1 písm. a) zákona o azylu]  slouží jako jakýsi „trest za procesní faul“ cizince v řízení o udělení mezinárodní ochrany, by byl  v rozporu s Ženevskou úmluvou (Zákon o azylu. Komentář, op. cit., str. 266).    [32]  Nejvyšší  správní  soud  proto  nepřisvědčil  argumentaci  stěžovatele,  podle  níž krajskému  soudu  nepříslušelo  zabývat  se  otázkou,  z jakých  důvodů  byl  žalobci  v roce 2002  udělen azyl.  Zodpovězení  této  otázky  je  naopak  klíčové  pro  posouzení,  zda  byly  v řízení  zahájeném  v roce 2010 dány důvody k jeho odnětí. Bez dostatečných znalostí o tom, za jakých okolností  došlo k udělení azylu, nelze o jeho odnětí podle § 17 odst. 1 písm. a) zákona o azylu rozhodnout.  

   

   

   

 [33]  V nynějším  případě  je  rozhodnutí  o  udělení  azylu  žalobci  z roku  2002  odůvodněno  způsobem,  že  z něj  nelze  usoudit,  jaké  konkrétní  skutečnosti  vedly  správní  orgán  k závěru  o naplnění  v zákoně  vymezených  podmínek  pro  udělení  azylu.  O  to  pečlivěji  měl  stěžovatel  vysvětlit  vazbu  mezi  nepravdivými  údaji  sdělenými  žalobcem,  případně  údaji,  které  žalobce  opomněl sdělit v původním řízení o udělení azylu, a důvody, pro něž byl žalobci azyl udělen.  

   

    
1 Azs 3/2013  

 Jinak  nelze  důvodnost  odejmutí  azylu  podle  §  17  odst.  1  písm.  a)  zákona  o  azylu  posoudit.  Nejvyšší správní soud zároveň souhlasí s krajským soudem, že z nyní posuzovaného rozhodnutí  stěžovatele  o  odejmutí  azylu,  ani  ze  správního  spisu  zahrnujícího  také  podklady  rozhodnutí  o udělení azylu žalobci v roce 2002, není uvedená vazba patrná.  

   [34]  Pro  Nejvyšší  správní  soud  (stejně  jako pro  krajský  soud)  je  překvapivé,  že  žalobci  byl na základě  azylového  příběhu  v podobě,  v jaké  je  zachycen  ve  správním  spise,  udělen  v roce 2002 azyl. Zdejšímu soudu není ani v nejmenším zřejmé, jak tento příběh vybočuje z řady  jiných ukrajinských žadatelů o azyl z téže doby, kteří prezentovali v zásadě tytéž příběhy a kterým  správní  orgán  azyl  zpravidla  neuděloval.  Žádosti  ukrajinských  občanů  o  azyl  zdůvodněné  problémy při podnikání, vydíráním ze strany ukrajinské mafie atd. byly v této době velmi časté  a stěžovatel  je  rutinně  posuzoval  jako  účelové  žádosti  podávané  osobami,  které  jsou  de  facto  ekonomickými  migranty.  Nejvyššímu správnímu soudu je tato  skutečnost  dobře  známa z jeho  úřední  činnosti,  neboť  v inkriminovaném  období  čelil  nápadu  značného  množství  kasačních  stížností podávaných právě takovými neúspěšnými žadateli o azyl. Proto by zdejší soud očekával,  že  stěžovatel  vysvětlí,  v čem  spočívala  specifičnost  žalobcova  případu.  Nic  takového  však  stěžovatel neučinil, a to ani v původním azylovém řízení v roce 2002, ani v nynějším řízení, stejně  jako  v navazujícím  soudním  řízení.  Ilustrativní  je v tomto  směru vágnost  vysvětlení  podaného  v kasační  stížnosti.  Dle  stěžovatele  došlo  v roce  2002  k  udělení  azylu  žalobci  „s  přihlédnutím  k informacím o v té době aktuální situaci na Ukrajině, zohlednění skutečností, které žalobce vedly k  odchodu  z vlasti, povaze ohrožení, kterému by byl vystaven, a následcích případného návratu na Ukrajinu“. Za těchto  okolností  lze  jen  těžko  hodnotit,  jaký vliv  by  na  výsledek  původního  azylového  řízení  mělo,  kdyby v něm  žalobce  uvedl všechny  skutečnosti,  které  uvedl  nově  až  v řízení  o  odnětí  azylu,  respektive v následném soudním řízení.    [35]  K námitce stěžovatele, že je jeho výlučnou pravomocí rozhodovat o udělení azylu a že do  ní krajský soud svými požadavky nepřípustně zasahuje, uvádí Nejvyšší správní soud následující.  Důvody k udělení azylu jsou v zákoně vymezeny za použití neurčitých právních pojmů, přičemž  judikatura  zdejšího  soudu  ve  vztahu  k výkladu  neurčitých  právních  pojmů  správními  orgány  dovozuje, že soudu rozhodujícímu ve správním soudnictví  nepřísluší, aby provedl sám vlastní  hodnocení a učinil závěr, zda předmětné jednání naplnilo či nenaplnilo neurčitý právní pojem,  neboť by tak nepřípustným způsobem zasáhl do činnosti správního orgánu (viz rozsudek NSS ze  dne 22. 3. 2007, č. j. 7 As 78/2005 – 62). To však neznamená, že možnosti správního orgánu  při interpretaci a aplikaci neurčitého právního pojmu jsou bezbřehé. Soudu přísluší posuzovat,  zda  je  taková  interpretace  v  souladu  se  zákonem,  jaké  podklady  pro  své  rozhodnutí  k  tomu  správní orgán soustředil, zda tak učinil v rozsahu, který mu umožnil ve věci správně rozhodnout  a  zda  jeho  zjištění  s  těmito  podklady  nejsou  v  logickém  rozporu.  Interpretace  neurčitého  právního  pojmu  správním  orgánem  zejména  nesmí  být  v rozporu  s požadavky  plynoucími  pro činnost  veřejné  správy  z ústavního  pořádku  České  republiky,  nesmí  tedy  vést  například  k porušení zákazu diskriminace, nesmí být projevem libovůle atd.    [36]  Projevem  posledně  zmíněného  požadavku  (tj.  zákazu  libovůle)  na  zákonné  úrovni  je zásada předvídatelnosti rozhodování správního orgánu. Podle § 2 odst. 4 zákona č. 500/2004  Sb., správního řádu, tak správní orgán na jednu stranu dbá o to, aby přijaté řešení bylo v souladu  s  veřejným  zájmem  a  aby  odpovídalo  okolnostem  daného  případu,  na  druhou  stranu  je ale povinen dbát také o to, aby při rozhodování skutkově shodných nebo podobných případů  nevznikaly nedůvodné rozdíly. Argumentace krajského soudu zákazem libovůle tedy není žádnou  „dehonestací  názoru  správního  úřadu“,  jak  expresivně  namítá  stěžovatel,  ale  připomínkou  požadavku, který představuje jednu ze základních zásad správního řízení.    

 IV.2 Odůvodnění rozhodnutí o udělení azylu  

   

    
pokračování  

 1 Azs 3/2013 - 31  

   

 [37]  Stěžovatel  svůj  postup  dále  hájil  odkazem  na  §  68  odst. 4  správního  řádu,  podle  nějž  odůvodnění  správního  rozhodnutí  není  třeba,  jestliže  správní  orgán  prvního  stupně  všem  účastníkům v plném rozsahu vyhoví [obdobně viz § 47 odst. 1 zákona č. 71/1967 Sb., o správním  řízení (správní řád), za jehož účinnosti bylo vydáno předmětné rozhodnutí stěžovatele o udělení  azylu žalobci].    [38]  Z judikatury Nejvyššího správního soudu však plyne, že ustanovení procesních předpisů,  která jako výjimku z pravidla umožňují neodůvodnit rozhodnutí,  je třeba vykládat restriktivně.  Nemají absolutní povahu a před jejich aplikací je nutno nejdříve uvážit možný zásah do právní  sféry  účastníka  řízení  nebo  třetí  osoby  a  možnost  a  pravděpodobnost  přezkumu  rozhodnutí.  Ač mohou být v konkrétním případě formálně splněny podmínky podle ustanovení § 68 odst. 4  správního  řádu,  okolnosti  případu  si  mohou  odůvodnění,  alespoň  částečné,  vyžadovat.  Rozhodnutí,  u  nichž  procesní  úprava  nestanoví  povinnost  jejich  odůvodnění,  jsou  zpravidla  rozhodnutími, která významně nezasahují do práv účastníků řízení ani třetích osob a u nichž není  ani  předpoklad  jejich  dalšího  přezkoumání.  Postup  předcházející  vydání  takových  rozhodnutí  a jejich  důvody  jsou  zcela  zjevné  a  odůvodnění  takových  rozhodnutí  by  nebylo  přínosné  ani pro účastníky,  neboť  by  mělo  pouze  formální  charakter.  Smyslem  zákonem  stanovené  možnosti neodůvodnit rozhodnutí je tedy zjednodušení postupu správního orgánu nebo soudu,  není-li  odůvodnění vzhledem  k výše  uvedeným  okolnostem  potřeba.  Toto  zjednodušení  však  nemůže vést k omezení právní ochrany osoby, která se domnívá, že byla rozhodnutím zkrácena  na  ze  dne  24. 2. 2011,  č. j. 7 As 111/2010 - 163).    [39]  Obdobně  Nejvyšší  správní soud  ve  vztahu k § 55  odst. 4  s.  ř.  s. konstatoval, že  přes  splnění zákonných podmínek podle uvedeného ustanovení nelze některá rozhodnutí s ohledem  na jejich význam a možný výrazný zásah do práv účastníka řízení řadit mezi rozhodnutí, která  nemusí  obsahovat  odůvodnění  (usnesení  rozšířeného  senátu  NSS  ze  dne  25. 4. 2006,  č. j. 8 As 21/2005  –  101).  Shodně  judikoval  Ústavní  soud  ve  vztahu  k §  169  odst.  2  zákona  č. 99/1963 Sb., občanského soudního řádu (dále jen „o. s. ř.“). Skutečnost, že určité rozhodnutí  nemusí  být  v obecné  rovině  vždy  odůvodněno,  podle  Ústavního  soudu  ještě  neznamená,  že konkrétní  okolnosti  případu si  nebudou žádat,  aby soud  své  rozhodnutí  odůvodnil  (nálezy  Ústavního  soudu  ze  dne  2. 9. 2010,  sp.  zn.  II.  ÚS  2193/10,  a  ze  dne  3. 9. 2009,  sp. zn. III. ÚS 346/09; oba dostupné na http://nalus.usoud.cz).  

 (rozsudek  Nejvyššího  

 svých  právech  

 správního  

 soudu  

 [40]  Komentářová  literatura  k ustanovení  §  68  odst.  4  správního  řádu  dokonce  dovozuje,  že uvedené ustanovení lze aplikovat jen v jednoduchých věcech, v nichž právní úprava při splnění  stanovených podmínek v zásadě nepřipouští jiné řešení, než které správní orgán přijal. V jiných  věcech,  například  pokud  vydání  rozhodnutí  závisí  na  výkladu  neurčitých  právních  pojmů,  by rozhodnutí mělo obsahovat odůvodnění vždy, už jen proto, aby nedocházelo k porušování  zásady předvídatelnosti rozhodování správních orgánů,  vyjádřené v § 2 odst. 4 správního (viz  Vedral, J. 2012. Správní řád. Komentář. Praha: BOVA POLYGON, str. 614).  

 [41]  Rozhodování  o  udělení  některé  z forem  mezinárodní  ochrany  rozhodně  není  rozhodováním v „jednoduchých věcech“. Správní orgán posuzuje splnění řady podmínek, které  zákon vymezuje za použití neurčitých právních pojmů, v zákoně užité pojmy je třeba vykládat  souladně s Ženevskou  úmluvou a  s unijním  azylovým  právem,  existuje  k nim  bohatá a  leckdy  komplikovaná  i  mezinárodních  soudů  atd.  Navíc,  jak je zdejšímu soudu známo z jeho úřední činnosti, rozhodovací praxe stěžovatele je v některých  případech  poměrně  nekonzistentní (o  čemž  ostatně  svědčí  i  nyní  posuzovaná  věc).  Ze  všech  uvedených  důvodů  považuje  Nejvyšší  správní  soud  za  vhodné,  aby  stěžovatel  svá  meritorní  

 judikatura  nejen  vnitrostátních,  ale  

   

   

   

    
1 Azs 3/2013  

   

 rozhodnutí  vydávaná  v řízeních  o  žádosti  o  udělení  mezinárodní  ochrany  odůvodňoval  i v případech, kdy žadatelům vyhoví. A to zejména tehdy, pokud se jedná o rozhodnutí ve věci  úspěšného  žadatele, jehož  zemí  původu  je  taková země,  u které  je  pozitivní  rozhodnutí  spíše  neobvyklé.  

   

 [42]  K  argumentaci  stěžovatele  obavou,  že  rozhodnutí  o  udělení  azylu  se  stanou  jakýmsi  „návodem“  pro  další  žadatele  o  azyl,  Nejvyšší  správní  soud  uvádí,  že  stěžovatel  má  dostatek  možností, jak se v řízení o žádosti o udělení mezinárodní ochrany vypořádat s tvrzeními žadatelů,  která by případně shledal být účelovými a v naznačeném smyslu inspirovanými azylovými příběhy  úspěšných  žadatelů  o  azyl  (může  zpochybnit  věrohodnost  azylového  příběhu  konkrétního  žadatele apod.).  Ostatně  i  v současné  době  mohou  žadatelé  o  mezinárodní  ochranu  „čerpat“  z judikatury krajských soudů a Nejvyššího správního soudu, která zahrnuje mnoho rozhodnutí,  v nichž soudy shledaly, že v konkrétním případě uváděl účastník řízení azylově relevantní důvody.    

 IV.3 Ostatní kasační námitky týkající se merita věci  

 [43]  K námitce,  podle  níž  se  krajský  soud  vůbec  neměl  zabývat  tvrzeními  uplatněnými  žalobcem  až  v soudním  řízení  a  měl  odmítnout  související  důkazní  návrhy  žalobce,  Nejvyšší  správní soud uvádí následující.    [44]  Stěžovatel  poukázal  na  rozsudek  ze  dne  5. 1. 2010,  č.  j.  2  As  6/2009  –  79,  v němž  Nejvyšší správní soud vyslovil, že nelze obecně „připustit, aby si účastník správního řízení ponechával  jisté důkazní prostředky v záloze a uplatňoval je až v řízení před soudem a účelově tak přenášel dokazování před  soud,  zejména  jde-li  o zpochybnění  zásadních  skutečností.“ Obdobně  zdejší  soud  opakovaně judikuje,  že není cílem soudního přezkumu ve správním soudnictví nahrazovat činnost správního orgánu  a že  soudní  přezkum  správních  rozhodnutí  nelze vnímat  jako  „odvolací  řízení“  v plné  apelaci  (rozsudky  ze  dne  28. 4. 2005,  č. j.  5  Afs  147/2004  –  89,  a  ze  dne  28. 3. 2007,  č. j. 1 As 32/2006 - 99).  Zmiňovaná  rozhodnutí  však  zároveň  zdůrazňují,  že  přezkum  aktů  správních orgánů ve správním soudnictví je založen na principu tzv. plné jurisdikce, což má ten  důsledek, že za určitých okolností je možno uvádět nová skutková tvrzení a navrhovat důkazy  k jejich  prokázání  až  v řízení  o  žalobě  proti  rozhodnutí  správního  orgánu.  „Soud  při  svém  rozhodování nesmí být omezen ve skutkových otázkách jen tím, co zde nalezl správní orgán, a to ani co do  rozsahu  provedených  důkazů,  ani  jejich  obsahu  a  hodnocení  ze  známých  hledisek  závažnosti,  zákonnosti  a pravdivosti. Soud tedy zcela samostatně a nezávisle hodnotí správnost a úplnost skutkových zjištění učiněných  správním orgánem a zjistí-li přitom skutkové či (procesně) právní deficity, může reagovat jednak tím, že uloží  správnímu  orgánu  (rozsudek  č. j. 1 As 32/2006 –  99).  Obdobně  dovodil  rozšířený  senát  NSS  ve  svém  usnesení  ze  dne  26. 8. 2008, č. j. 7 Afs 54/2007  – 62, že „[ž]alobce je oprávněn uvést v žalobě všechny důvody, pro které  považuje napadené správní rozhodnutí za nezákonné. Tomu nebrání skutečnost, že některé z nich neuplatnil již  v odvolacím řízení, ač tak učinit mohl.“    [45]  Krajský  soud  připustil  nová  skutková  tvrzení  uvedená  žalobcem  až  v soudním  řízení  (ohledně  jeho  údajné  spolupráce  s  BIS  a  ÚOOZ).  S tímto  postupem  v kontextu  nyní  posuzovaného  případu  Nejvyšší  správní  soud  souhlasí,  a  to  předně  s ohledem  na  závažnost  těchto tvrzení.  Pokud  by  se  ukázaly  být  pravdivé,  pak  by  bylo  zcela  pochopitelné,  že  žalobce  nejprve váhal se sdělením takto citlivých informací a že se k němu uchýlil teprve v momentu, kdy  mu  byl  azyl  skutečně  odebrán.  Nejvyšší  správní soud  nepovažuje tato tvrzení ani  za  „zjevně  účelová“,  jak  namítá  stěžovatel.  Naopak,  s ohledem  na  všechny  okolnosti  posuzované  věci  (okolnosti  udělení  azylu  žalobci  v roce  2002,  žádost  o  jeho  extradici  na  Ukrajinu  podaná  v roce 2010 za účelem prošetření vraždy, které se měl dopustit v roce 1992, skutečnosti uváděné  žalobcem  ohledně  jeho  aktivit  na  Ukrajině  a  konfliktů,  do  kterých  se  měl  dostat  s R. A., jejich  odstranění,  nahrazení   či  doplnění,  nebo   tak  učiní   sám“ pokračování  v současné době čelním ukrajinským podnikatelem a politikem atd.) se zdejšímu soudu nejeví, že  by tato tvrzení nemohla mít reálný podklad. Oficiálně, dle litery zákona, by sice BIS či ÚOOZ  neměly  mít  žádný vliv  na  to,  zda  Ministerstvo  vnitra  určitému  žadateli  udělí  některou  formu  mezinárodní ochrany. Avšak soudci Nejvyššího správního soudu nežijí ve slonovinové věži, aby  mohli přistoupit na argumentaci stěžovatele, že uskutečnění žalobcem předestřeného scénáře je  zcela vyloučeno.    [46]  Nutno dodat, že pochybnosti krajského soudu o tom, zda stěžovatel ve správním řízení  dostatečně zjistil skutkový stav, by zjevně byly dány i bez ohledu na tato (v řízení před krajským  soudem poprvé uplatněná) tvrzení (k tomu viz zejména část rozsudku IV.1 výše).  

   [47]  Stěžovatel  dále  zpochybnil  postup  krajského  soudu  spočívající  v tom,  že  použil  internetovou  encyklopedii  Wikipedie.  Dle  stěžovatele  není  možné  tento  informační  zdroj  považovat za věrohodný. Nejvyšší správní soud k tomu uvádí, že podle § 125 o. s. ř. ve spojitosti  s § 64 s. ř. s. mohou jako důkaz sloužit všechny prostředky, jimiž lze zjistit stav věci. Obecně tedy  není vyloučeno ani provádění dokazování obsahem internetových stránek. Přitom je samozřejmě  třeba  vždy  pečlivě vážit,  nakolik  lze  považovat  obsah  dané internetové  stránky  za  věrohodný  a jakou mu lze v konkrétním případě přiznat výpovědní hodnotu. Stěžovatel má pravdu v tom,  že obsah  Wikipedie,  s ohledem  na  způsob  jeho  utváření,  nemusí  být  vždy  zcela  spolehlivý.  Krajský soud však z Wikipedie čerpal toliko informace o tom, kdo je R. A., tedy že jde o vlivného  ukrajinského podnikatele a politika s kontroverzní minulostí. Jedná se o informace, které lze jistě  snadno  ověřit  (a  případně  vyvrátit)  za  pomocí  jiných  informačních  zdrojů,  což ale stěžovatel  nepožaduje.  Stěžovatel  nijak  nerozporuje  obsah takto  zjištěných  skutečností.  Nejvyšší  správní  soud tak neshledal na popsaném postupu krajského soudu nic nezákonného.    [48]  Stěžovatel nesouhlasí ani se závěry krajského soudu ohledně nutnosti případného nového  posouzení  otázky  doplňkového  ochrany.  Jestliže  se  však  Nejvyšší  správní  soud  ztotožnil  s krajským soudem v tom, že stěžovatel nedostatečně zjistil skutkový stav ve vztahu k posouzení  možnosti  odejmout  žalobci  azyl,  pak je  nutno  (s  ohledem  na  okolnosti  nynější věci)  dovodit,  že pokud správní orgán po doplnění skutkových zjištění opětovně dospěje k tomu, že je na místě  žalobci azyl odejmout, bude muset nově zhodnotit rovněž otázku možného udělení doplňkové  ochrany. Nejvyšší správní soud nicméně v nynější fázi řízení nijak nepředjímá, jaký by měl být  výsledek takového posouzení.  

   [49]  Stěžovatel dále namítl, že se ve svém  rozhodnutí dostatečně zabýval otázkou možného  zásahu do rodinného a soukromého života žalobce ve smyslu čl. 8 Úmluvy. K tomu zdejší soud  uvádí,  že  stěžovatel  v žalobou  napadeném  rozhodnutí  konstatoval,  že  rodinné  vazby  cizince  nemohou být důvodem pro udělení doplňkové ochrany podle § 14a zákona o azylu. Z judikatury  Nejvyššího správního soudu však plyne opačný závěr. Odkázat lze například na rozsudky NSS  ze dne 28. 11. 2008, č. j. 5 Azs 46/2008 – 71, a ze dne 11. 6. 2009, č. j. 9 Azs 5/2009 – 65, a dále  na  judikaturu  Evropského  soudu  pro  lidská  práva  k čl.  8  Úmluvy  citovanou  ve  zmiňovaných  soudních rozhodnutích. Zdejší soud se tak ztotožňuje rovněž se závěry krajského soudu ohledné  této otázky.  

 [50]  Nejvyšší správní soud neshledal důvodnou ani námitku, podle níž se krajský soud dopustil  nepřípustné  ingerence  do extradičního  řízení.  Krajský  soud  toliko  poukázal  na to,  že  průběh  tohoto  řízení  vedeného  s žalobcem  nasvědčuje  (v  kontextu  s dalšími  skutečnostmi)  tomu,  že se „nejedná o běžnou osobu“ (str. 11 napadeného rozsudku). Krajský soud však zároveň zdůraznil,  že  v nynějším  řízení  nelze  posuzovat  správnost  a  zákonnost  postupu  v  extradičním  řízení.  Krajský  soud  tedy  do  extradičního  řízení  nijak  nezasáhl,  pouze  přihlédl  k jeho  průběhu  při hodnocení žalobcem v nynějším řízení uplatněných námitek, což bezpochyby možné je.    

   

   

    
1 Azs 3/2013  

   

     

 IV.4 Nepřezkoumatelnost výroků o nákladech řízení před krajským soudem  

 [51]  Výrokem  č.  II.  rozhodl  krajský  soud,  že  žádný  z účastníků  nemá  právo  na  náhradu  nákladů  řízení. Zároveň  však  výrokem  č.  III.  stanovil  žalovanému  povinnost  zaplatit  zástupci  žalobce  náhradu  nákladů  řízení  spojených  s jeho  zastoupením  v částce  12.120  Kč.  Uvedené  výroky  jsou  tak  zjevně  ve  vzájemném rozporu,  což  činí  rozsudek  krajského  soudu  v rozsahu  těchto výroků nepřezkoumatelným pro nesrozumitelnost.    

 V. Závěr a náklady řízení  

 [52]  Nejvyšší správní soud shledal námitky stěžovatele týkající se merita věci (tedy námitky  směřující vůči  výroku  I.  napadeného  rozsudku)  nedůvodnými.  Jelikož v  řízení  nevyšly  najevo  ani žádné  vady, k nimž  musí kasační soud  přihlížet  z úřední  povinnosti (§ 109  odst. 4  s. ř. s.),  zamítl  kasační  stížnost  proti  výroku  I.  jako  nedůvodnou  (§ 110  odst. 1  věta  druhá  s. ř. s.).  Důvodnou  naopak  shledal  kasační  stížnost  proti  výrokům  o  nákladech  řízení  před  krajským  soudem, proto v rozsahu výroků II. a III. rozsudek krajského soudu zrušil a věc mu v tomto  rozsahu  vrátil  k dalšímu  řízení.  Nejvyššímu  správnímu  soudu  totiž  nepřísluší  rozhodovat  o nákladech řízení před krajským soudem (s výjimkou případů uvedených v § 110 odst. 3 s. ř. s.).    [53]  O  náhradě  nákladů  řízení  bylo  rozhodnuto  podle  § 60  odst. 1  za  použití  § 120  s. ř. s.  Žalovaný nemá právo na náhradu nákladů řízení o kasační stížnosti, neboť ve věci neměl úspěch  (za úspěch ve věci, a to ani částečný, přitom Nejvyšší správní soud nepovažoval, že žalovanému  vyhověl v otázce nákladů řízení před krajským soudem). Žalobce byl úspěšným účastníkem řízení,  avšak žádné náklady řízení mu nevznikly.      P o u č e n í : Proti tomuto rozhodnutí   n e j s o u   opravné prostředky přípustné.  

     

 V Brně dne 18. dubna 2013  

       JUDr. Lenka Kaniová       předsedkyně senátu  

   

   

   

    
 
