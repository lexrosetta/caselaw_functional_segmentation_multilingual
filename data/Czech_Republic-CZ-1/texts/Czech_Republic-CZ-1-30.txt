č. j. Na 251/2005- 6  

  U S N E S E N Í 

 Nejvyšší  správní  soud  rozhodl  v senátě  složeném  z předsedy  JUDr.  Václava Novotného  a  soudců  JUDr.  Ludmily  Valentové  a  JUDr.  Lenky  Matyášové  v právní  věci stěžovatele S. M., o návrhu na obnovu řízení o kasační stížnosti vedené u zdejšího soudu pod sp. zn. 5 As 13/2004,  

  

 t a k t o :  

 Návrh   s e   o d m í t á . 

 Žádný z účastníků   n e m á   právo na náhradu nákladů řízení. 

 O d ů v o d n ě n í : 

 Podáním  ze  dne  8. 8. 2005  se  stěžovatel  domáhal  obnovy  řízení  o  kasační  stížnosti ve věci  vedené  u  Krajského  soudu  v Ostravě  pod  sp. zn.  22 Ca 405/95.  V dané  věci rozhodoval Nejvyšší správní soud usnesením č. j. 5 As 13/2004 - 64 ze dne 23. 6. 2005, jímž kasační stížnost odmítal.  

  Podle  § 114 odst. 2 zák. č. 150/2002 Sb.,  soudní  řád  správní,  obnova  řízení  není přípustná  proti  rozhodnutí  o  kasační  stížnosti;  proto  ji  Nejvyšší  správní  soud  podle § 46 odst. 1 písm. d) a § 120 s. ř. s. odmítnul.  

  O  nákladech  řízení  bylo  rozhodnuto  v souladu  s ustanovením  § 60 odst. 3  a  § 120 s. ř. s., podle kterých nemá žádný z účastníků právo na náhradu nákladů řízení, byla-li kasační stížnost odmítnuta.  

  P o u č e n í : Proti tomuto usnesení   n e j s o u   opravné prostředky přípustné (§ 53 odst. 3,                        § 120 s. ř. s.). 

  

 V Brně dne 25. října 2005 

  

 JUDr. Václav Novotný 

 předseda senátu 

  
