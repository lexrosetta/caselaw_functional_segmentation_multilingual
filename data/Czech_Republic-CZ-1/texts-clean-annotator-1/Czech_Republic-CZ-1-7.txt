



  



 I. Kasační stížnost žalobce   s e   z a m í t á . 



 II. Zpětvzetí kasační stížnosti žalobkyní soud   b e r e   n a   v ě d o m í . 



 III.  Žádný z účastníků řízení   n e m á   právo na náhradu nákladů řízení. 



  



Dne 11. 11. 2010 zahájil odbor výstavby žalovaného řízení o odstranění staveb žalobců. Jednalo  se  o  dva  dřevěné  přístřešky  na  pozemcích  žalobců  a  oplocení  těchto  pozemků v k. ú. Dobříš.  Žalobci  poté  podali  žádost  o  dodatečné  povolení  staveb.  Odbor  výstavby proto řízení  o  odstranění  staveb  přerušil  a  zahájil  řízení  ve  věci  dodatečného  povolení  staveb pod sp. zn. MDOB/787/2011/VYST. 



Současně se výše uvedenými stavbami na pozemcích žalobců zabýval i odbor životního prostředí  žalovaného  jako  orgán  ochrany  přírody  a  rozhodnutími  ze  dne  4. 4. 2011  shledal žalobce i žalobkyni vinnými ze spáchání přestupku na úseku ochrany přírody a krajiny. Žalobci nesplnili svou povinnost dle § 12 odst. 2 zákona č. 114/1992 Sb., o ochraně přírody a krajiny (dále  jen  „zákon  o  ochraně  přírody“),  a  nepožádali  o  vydání  souhlasu  orgánu  ochrany  přírody s umístěním a povolením staveb, jež by mohly snížit nebo změnit krajinný ráz. 





V průběhu  řízení  o  přestupku  zaslali  žalobci  odboru  životního  prostředí  žalovaného žádost o vydání souhlasu k zásahu do krajinného rázu dle § 12 odst. 2 zákona o ochraně přírody spočívajícím  v oplocení  pozemků  a  umístění  dřevěných  přístřešků  na  pozemky  žalobců v k. ú. Dobříš. 



Dne  9. 5. 2011  vydal  žalovaný  výše  označené  závazné  nesouhlasné  stanovisko  k zásahu do krajinného rázu, a to zejména proto, že se dotčené pozemky nachází v prostoru přírodního parku  Hřebeny.  V poučení  o  závazném  stanovisku  žalovaný  mimo  jiné  uvedl,  že  závazné stanovisko není samostatným rozhodnutím ve správním řízení. 





Žalobci  napadli  toto  závazné  stanovisko  žalobou  dle  §  65  s. ř. s.  u  Krajského  soudu v Praze.  Krajský  soud  usnesením  označeným  v záhlaví  žalobu  odmítl.  Zhodnotil,  že  napadené stanovisko  bylo  vydáno  podle  §  12  odst.  2  zákona  o  ochraně  přírody  a  §  149 spr. ř. a je podkladem  pro  rozhodnutí  stavebního  úřadu  v řízení  o  odstranění  stavby. Podle krajského soudu čj. 8 As 47/2005 - 86, na něž žalobci poukazovali, nebylo možné na projednávanou věc aplikovat, protože v tomto rozhodnutí Nejvyšší správní soud posuzoval obdobnou věc ještě za účinnosti starého správního řádu.  



Krajský  soud  uvedl,  že  podle  současné  úpravy  je  závazné  stanovisko  dle  §  149  odst.  1 spr. ř.  úkonem  (dotčeného)  správního  orgánu,  který  není  samostatným  rozhodnutím  a  jehož obsah  je  závazný  pro  výrokovou  část  rozhodnutí  správního  orgánu.  Krajský  soud  odkázal na rozsudek  rozšířeného  senátu Nejvyššího správního soudu čj. 2 As 75/2009 - 113 v obdobné věci,  kde  tento  soud  rozhodoval  ve  věci  přezkumu  závazného  stanoviska  vydaného  dle  §  12 odst. 2  zákona  o  ochraně  přírody  a  §  149  spr.  ř.  Nejvyšší  správní  soud  dospěl  k závěru, že závazná  stanoviska  vydaná  podle  § 149  spr.  ř.  nejsou  rozhodnutími  ve  smyslu  §  67  spr.  ř. ani § 65  s. ř. s.,  neboť  sama  o  sobě  nezakládají,  nemění,  neruší  nebo  závazně  neurčují  práva nebo povinnosti. Soudní přezkum obsahu závazných stanovisek je možný až v rámci konečného rozhodnutí dle § 75 odst. 2 s. ř. s. Krajský soud proto uzavřel, že napadené závazné stanovisko nepodléhá samostatnému soudnímu přezkumu a návrh žalobců odmítl.  



  

 Proti  tomuto  rozhodnutí  krajského  soudu  žalobci  (stěžovatelé)  včas  podali  společnou 



kasační stížnost z důvodů podle § 103 odst. 1 písm. e) s. ř. s. 



Stěžovatelé  namítají,  že  svůj  žalobní  návrh  doručili  krajskému  soudu  již  17. 6. 2011, zatímco rozhodnutí rozšířeného senátu Nejvyššího správního soudu, o něž se usnesení krajského soudu opírá, bylo vydáno teprve 23. 8. 2011. Jsou přesvědčeni, že jim nelze klást k tíži skutečnost, že v době rozhodování krajského soudu došlo k vydání rozhodnutí Nejvyššího správního soudu, jímž  byl  vysloven  jiný  právní  názor  a  postup  napadení  závazných  stanovisek,  než  existoval do té doby. V postupu krajského soudu proto spatřují hrubé porušení principu předvídatelnosti rozhodování  státních  orgánů  a  principu  právní  jistoty.  Odkazují  na  rozsudek  Nejvyššího správního soudu čj. 7 As 55/2008 - 81, podle něhož má každý právo očekávat, že soudy budou v obdobných případech rozhodovat obdobně. Navíc je podle stěžovatelů krajský soud povinen poskytnout  ochranu  právům  stěžovatelů,  pokud  dojde  ke  střetu  mezi  zájmem  na  sjednocování judikatury  a  povinností  poskytnout  ochranu  základním  právům  stěžovatelů,  a  to  i  za  cenu odklonu od dosavadního právního názoru.  



Stěžovatelé  proto  ve  věcném  neprojednání  jejich  žaloby  spatřují  porušení  svého  práva na spravedlivý  proces.  Domnívají  se,  že  přezkum  správních  aktů  ve  správním  soudnictví je upraven autonomně a znění § 149 spr. ř. tak žádným způsobem neomezuje rozsah soudního přezkumu.  Všechna  pravidla  soudního  přezkumu  rozhodnutí  správních  orgánů  jsou  obsažena v § 65 a n. s. ř. s. Stěžovatelé namítají, že k přípustnosti žaloby postačí existence nikoli nepatrné pravděpodobnosti  dotčení  právní  sféry  žalobce  úkonem,  který  žalobou  napadá.  Domáhají se proto zrušení usnesení krajského soudu. 



31. 8. 2012 kasační stížnost zpět, stěžovatel však vyslovil, že na podaném návrhu setrvává. 

 



 Stěžovatelka  vzala  poté  podáním  doručeným  Nejvyššímu  správnímu  soudu  dne 



Žalovaný  ve  vyjádření  ke  kasační  stížnosti  odkázal  na  své  vyjádření  k žalobě. V něm uváděl,  že  napadené  stanovisko  je  závazné  pro  výrokovou  část  rozhodnutí  v řízení o dodatečném  povolení  předmětných  staveb,  proti  němuž  budou  žalobci  moci  využít  opravné prostředky.  Přímo  k charakteru  správního  aktu  vydaného  dle  §  12  odst.  2  zákona  o  ochraně přírody a § 149 spr. ř. se žalovaný nevyjadřoval. Dle jeho názoru je však žaloba proti správnímu rozhodnutí  vzhledem  ke  skutečnosti,  že  žalobci  dosud  nevyužili  žádného  z řádných  opravných prostředků, v této fázi správního řízení nepřípustná.  



 V. 



 





Nejvyšší správní soud posoudil důvodnost kasační stížnosti ve výše vymezeném rozsahu a zkoumal přitom, zda napadené rozhodnutí netrpí vadami, k nimž by musel přihlédnout z úřední povinnosti (§ 109 odst. 3, 4 s. ř. s.). 



Kasační stížnost není důvodná. 



judikaturním odklonem, ke kterému došlo až po zahájení soudního řízení v jejich věci.  



Nejvyšší správní soud zcela přisvědčuje stěžovateli v tom, že v obdobných případech má být  rozhodováno  obdobně (srov.  např.  nález  Ústavního  soudu  ze  dne  9. 7. 1998, sp. zn. III. ÚS 206/98). Avšak právo není nezměnitelné, a to platí i o jeho výkladu. Právní systém České rozhodnutí, jako je tomu v právním systému angloamerickém. A ani v angloamerickém právním systému není právní názor vyslovený soudy absolutně nezměnitelný (srov. např. rozhodnutí Nejvyššího soudu USA  Hertz  v.  Woodman  ze  dne  31. 5. 1910,  218  U.S.  205,  odst.  212,  rovněž  citováno  v disentu soudce  Brandeise  k Burnet  v.  Coronado  Oil  &  Gas  Co.  ze  dne  11. dubna  1932,  285  U.S.  393, či rozhodnutí Smith v. Allwright  ze  dne  3. 4. 1944,  321  U.S.  649,  odst.  665;  všechna  rozhodnutí Nejvyššího soudu USA jsou dostupná na http://supreme.justia.com/). 



Přesto  by  soudy  měly  k výkladovým  změnám  přistupovat  zdrženlivě  a  s důkladným odůvodněním,  a  to  obzvláště  tehdy,  je-li  důsledkem  změny  judikatury  odepření  soudního přezkumu takového správního rozhodnutí, které v minulosti soudně přezkoumáváno bylo, jinak řečeno, je-li tímto důsledkem odepření práva na  přístup k soudu (srov. nález Ústavního soudu ze dne 18. 4. 2007, sp. zn. IV. ÚS 613/06). Ústavní soud již rovněž vyslovil, že „[r]ozhodující roli (…) hraje to, zda je výklad právních norem v čase ustálený, což však na druhou stranu neznamená, že jednou dosažený výklad právní normy je nezměnitelný. Princip právní jistoty a též i princip rovnosti před zákonem totiž vyžadují, aby se judikatura soudů za určitých podmínek měnila (změna hodnotového nazírání na právo, změna kulturních představ společnosti o právu, změny ve struktuře právního řádu či změny v těch složkách právního řádu,  které  leží  v  hierarchii  nad  interpretovanou  normou  atd.),  a  to  určitým  předem  stanoveným  postupem.” (nález  Ústavního  soudu  ze  dne  20. 9. 2006,  sp.  zn.  II.  ÚS  566/05,  a  rovněž  ze  dne  5. 8. 2010, sp. zn. II. ÚS 3168/09) 



V předložené  věci  především  nešlo  o  prostý  judikaturní  odklon  způsobený  změnou právního  názoru  soudů.  Přijetím  nového  správního  řádu  došlo  ke  změně  právních  předpisů. Ustanovení starého správního řádu přestala platit dne 31. 12. 2005. Rozšířený senát Nejvyššího správního  soudu  proto  v rozsudku  čj. 2 As 75/2009 - 113  předložil  právní  názor  vztahující se k novému  právnímu  předpisu,  byť  upravujícímu  totožnou  právní  oblast  jako  předpis předcházející.  



Rozšířený  senát  Nejvyššího  správního  soudu  rovněž  rozhodoval  o  povaze  závazných stanovisek vydávaných dle § 149 spr. ř. předem stanoveným postupem, jak vyžaduje judikatura Ústavního soudu. Tento postup ve správním soudnictví obsahuje § 17 a § 18 s. ř. s. Rozšířený senát  Nejvyššího zákonnými  ustanoveními  povolán k tomu, aby sjednocoval  judikaturu  správních  soudů.  Byť  stěžovatel  poukazuje  na  nezávislost vymezení  rozhodnutí  v  §  67  spr.  ř.  a  §  65  s. ř. s.,  s čímž  se  Nejvyšší  správní  soud  ztotožňuje, rozšířený  senát  se  touto  otázkou  zabýval  a  rozhodl,  že  závazné  stanovisko  vydané  dle  §  149 spr. ř. není rozhodnutím ani ve smyslu § 65 s. ř. s. 



Právní  názor,  který  závazná  stanoviska  dle  §  149  spr.  ř.  nepovažoval  za  rozhodnutí, zastávaly  některé  soudy  a  senáty  Nejvyššího  správního  soudu  již  v době  před  podáním  žaloby v této  věci,  jak  vyplývá  i  ze  zmiňovaného rozhodnutí  rozšířeného  senátu.  Rozšířenému  senátu (srov.  usnesení  čj. 2 As 75/2009 - 101  dostupné byla  věc  předložena  dne  17. 3. 2010 na www.nssoud.cz), stěžovateli  a  mimo jiné i proto, že došlo  ke  změně  právních  předpisů.  Předkládací  usnesení  na  již  existující rozpornou judikaturu výslovně upozorňovalo. 



Stěžovatel  navíc  netvrdil,  že  by  byl  v důsledku  výkladu  nového  právního  předpisu poškozen na svých právech např. tím, že by promeškal lhůtu k podání odvolání proti konečnému rozhodnutí v jeho věci. Správní orgán jej poučil o tom, že závazné stanovisko není samostatným rozhodnutím, a že je jeho obsah závazný pro výrokovou část konečného rozhodnutí správního orgánu, v této věci tedy rozhodnutí o dodatečném povolení nebo nepovolení staveb. Konečné rozhodnutí  pak  dle  §  68  odst.  5  spr.  ř.  musí  obsahovat  poučení  o  odvolání.  Možnost  podání odvolání proti konečnému rozhodnutí zmiňuje žalovaný i ve svém vyjádření k žalobě. A konečně krajský  soud  stěžovateli  neupírá  přezkoumání  stanoviska  soudem,  neboť  jej  v napadeném rozhodnutí  upozorňuje,  že  soudní  přezkum  obsahu  závazných  stanovisek je  možný prostřednictvím § 75 odst. 2 s. ř. s. 



Rozšířený senát Nejvyššího správního soudu proto vyložil nový právní předpis zákonem stanoveným  postupem  a  své  rozhodnutí  řádně  zdůvodnil.  Namítaná  změna  výkladu  nebyla pro stěžovatele  zcela  nepředvídatelná  vzhledem  k přijetí  nového  právního  předpisu  a  existenci rozporných právních názorů již v době předložení věci rozšířenému senátu. Je to právě rozšířený senát  Nejvyššího  správního  soudu,  který  má  sjednocovat judikaturu  správních  soudů. Proto byl postup  krajského  soudu,  jež  rozhodnutí  rozšířeného  senátu  zohlednil,  souladný se zákonem. 



  rok  před  podáním  žaloby 



 tedy  více  než 



Stěžovatelka  za  sebe  vzala  kasační  stížnost  zpět  (odst.  [10]).  Podle  § 47  písm.  a)  s. ř. s. soud  usnesením  řízení  zastaví,  vzal-li navrhovatel  svůj návrh  zpět;  šlo-li  však  o  společný  návrh 



 



  



  

8 As 15/2012 - 44 



  



  více  osob,  vezme  předseda  senátu  toliko  zpětvzetí  návrhu  jedním  z navrhovatelů  usnesením na vědomí.  Projev  vůle  stěžovatelky,  jímž  došlo  ke  zpětvzetí  kasační  stížnosti,  je  jednoznačný a nevzbuzuje pochybnosti o tom, že jím stěžovatelka zamýšlela nepokračovat v řízení o kasační stížnosti ve vztahu k její osobě. Nejvyšší správní soud zpětvzetí kasační stížnosti stěžovatelkou vzal na vědomí podle § 47 písm. a) s. ř. s. za použití § 120 s. ř. s., z důvodu procesní ekonomie však o zpětvzetí nerozhodoval samostatně, namísto toho výrok připojil k tomuto rozsudku.  



 VI.  



Nejvyšší  správní  soud  neshledal  napadené  usnesení  krajského  soudu  nezákonným, proto kasační stížnost zamítl (§ 110 odst. 1 s. ř. s.).  



O náhradě nákladů řízení o kasační stížnosti ve vztahu ke stěžovatelce Nejvyšší správní soud rozhodl analogicky podle § 60 odst. 3 věty první s. ř. s. za použití § 120 s. ř. s. Podle § 60 odst.  3  věty  první  nemá  žádný  z účastníků  právo  na  náhradu  nákladů  řízení,  bylo-li  řízení zastaveno  nebo  žaloba  odmítnuta.  Druhá  věta  tohoto  ustanovení,  podle  níž  má  navrhovatel právo  na  náhradu  nákladů  řízení,  pokud  vzal  návrh  zpět  pro  pozdější  chování  odpůrce  nebo bylo-li řízení zastaveno pro uspokojení navrhovatele, se neuplatní, neboť v dané věci pro takový postup  nebyly  splněny  zákonem  stanovené  podmínky.  O  náhradě  nákladů  řízení  o  kasační stížnosti  ve  vztahu  ke  stěžovateli  Nejvyšší  správní  soud  rozhodl  podle § 60 odst.  1  věty  první s. ř. s. za použití § 120 s. ř. s. Stěžovatel nebyl v řízení o kasační stížnosti úspěšný, proto nemá právo na náhradu nákladů řízení. Žalovanému, jemuž by jinak náhrada nákladů řízení o kasační stížnosti příslušela, soud náhradu nákladů řízení nepřiznal, neboť mu v řízení o kasační stížnosti žádné náklady nad rámec běžné úřední činnosti nevznikly.  



Vzhledem k tomu, že stěžovatelka vzala kasační stížnost zpět před zaplacením soudního poplatku,  Nejvyšší  správní  soud  nerozhodoval  o jeho  vrácení  (§  10  odst.  3  zákona č. 549/1991 Sb., o soudních poplatcích). 



  P o u č e n í : Proti tomuto rozsudku   n e j s o u   opravné prostředky přípustné. 





