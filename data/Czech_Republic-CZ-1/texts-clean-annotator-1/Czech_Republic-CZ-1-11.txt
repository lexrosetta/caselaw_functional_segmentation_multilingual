



  



 Kasační stížnost   s e   o d m í t á. 



 Žádný z účastníků   n e m á   právo na náhradu nákladů řízení. 



 





 Podanou  kasační  stížností  se  stěžovatel  domáhal  zrušení  rozsudku  Krajského  soudu v Plzni  ze  dne  25. 8. 2004,  č. j. 60 Az 69/2004  -  27,  kterým  bylo  zrušeno  jeho  rozhodnutí ze dne 2. 4. 2004, č. j. OAM-4940/VL-07-K03-2002, jímž bylo rozhodnuto o neudělení azylu účastníkům podle § 12, § 13 odst. 1, 2 a 14 zákona č. 325/1999 Sb., o azylu a o změně zákona č. 283/1991  Sb.,  o  Policii  České  republiky,  ve  znění  pozdějších  předpisů  (dále  jen  „zákon o azylu“)  a  současně  bylo  rozhodnuto,  že se na účastníky  nevztahuje  překážka  vycestování ve smyslu § 91 citovaného zákona. V kasační stížnosti stěžovatel uvedl, že je zastoupen jeho pracovnicí  JUDr.  A.  H.  podle  přiloženého  pověření  ministrem  vnitra  (dále  jen „pověřená pracovnice“). 



 Protože  stěžovatel  nedoložil,  že  pověřená  pracovnice  má  vysokoškolské  právnické vzdělání,  které  je  podle  zvláštních  zákonů  vyžadováno  pro  výkon  advokacie,  byl  vyzván přípisem  krajského  soudu  ze  dne  12. 11. 2004,  aby  ve  lhůtě  7  dnů  od  doručení  této  výzvy splnění  této  podmínky  doložil.  Přípis  byl  stěžovateli  doručen  dne  17. 12. 2004,  tento  však na něj  nereagoval.  Protože  však  nebyl  poučen  o  následcích  nevyhovění  tomuto  požadavku, byl  znovu  vyzván  přípisem  krajského  soudu  ze  dne  3. 3. 2005,  aby  soudu  ve  lhůtě  7  dnů ode dne doručení této výzvy doložil, že pověřená pracovnice, která za něj má v řízení jednat, má  vysokoškolské  právnické  vzdělání,  které  je  podle  zvláštních  zákonů  vyžadováno pro výkon  advokacie,  včetně  poučení,  že  nebude-li  výzvě  v uvedené  lhůtě  vyhověno, bude kasační  stížnost  odmítnuta.  Tato  výzva  byla  stěžovateli  doručena  dne  8. 3. 2005. Ve stanovené  lhůtě  stěžovatel  opět  nereagoval.  Spis  byl  poté  předložen  Nejvyššímu správnímu soudu k rozhodnutí o kasační stížnosti. 



     Podle  ust.  §  105  odst.  2  musí  být  stěžovatel  zastoupen  advokátem;  to  neplatí,  má-li stěžovatel, jeho zaměstnanec nebo člen, který za něj jedná nebo jej zastupuje, vysokoškolské právnické vzdělání, které je podle zvláštních zákonů vyžadováno pro výkon advokacie. 



  Zastoupení  advokátem  či jinou v zákoně  blíže  specifikovanou  osobou  je  obligatorní podmínkou  řízení  o  kasační  stížnosti,  jejíž nenaplnění  brání  věcnému  projednání  věci. S ohledem  na  skutečnost,  že  stěžovatel  nedoložil,  že  jím  pověřená  pracovnice,  která  jej v řízení  o  kasační  stížnosti  zastupuje,  má  vysokoškolské  právnické  vzdělání,  které  je  podle zvláštních  zákonů  vyžadováno  pro  výkon  advokacie,  tj. že by tuto podmínku  řízení  splnil, a tento nedostatek neodstranil ani na výzvu soudu, Nejvyšší správní soud jeho kasační stížnost podle § 46 odst. 1 písm. a) ve spojení s § 120 s. ř. s. odmítl. 



  Výrok  o  náhradě  nákladů  řízení  se  opírá  o  ustanovení  §  60  odst.  3  ve  spojení s § 120 s. ř. s., podle kterého žádný z účastníků nemá právo na náhradu nákladů řízení, byla-li kasační stížnost odmítnuta. 



  P o u č e n í :  Proti tomuto usnesení   n e j s o u   opravné prostředky přípustné. 



 

