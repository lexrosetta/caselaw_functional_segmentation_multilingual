  



 



 

 

[1] 

Dne  19.  10.  2011  podal  žalobce  elektronicky  podnět  žalovanému  k zahájení  řízení pro porušení  § 11  odst.  1  písm.  e)  zákona  č.  143/2001  Sb.,  o  ochraně  hospodářské  soutěže, ve znění  pozdějších  předpisů  (dále  jen  „zákon  o  ochraně  hospodářské soutěže“)  a  čl.  102 Smlouvy  o fungování  Evropské  unie  (dále  jen  „SFEU“),  tedy  pro  zneužívání  dominantního postavení, kterého se měla dopustit Česká pošta, s.p. (dále jen „Česká pošta“). Totožné podání bylo žalovanému doručeno dne 26. 10. 2011 v písemné podobě. Svůj podnět žalobce ještě blíže prezentoval žalovanému osobně dne 8. 11. 2011. 

 

[2] 

Dne  15.  3.  2012  podal  žalobce  žalovanému  návrh  na  vydání  předběžného  opatření ve smyslu  §  61  odst.  1  zákona  č.  500/2004  Sb.,  správní  řád,  ve  znění  pozdějších  předpisů (dále jen „správní řád“). Žalovaný v odpovědi na tento návrh ze dne 22. 3. 2012 uvedl, že dosud shromážděné informace nezakládají dostatečné informace pro zahájení správního řízení, a nelze tedy podle zákona nařídit předběžné opatření, když řízení zatím nebylo zahájeno.    



 

 

 

[3] 

Dne  11.  4.  2012  podal  žalobce  předsedovi  žalovaného  návrh  na  přijetí  opatření proti nečinnosti  podle  §  80  správního  řádu.  Místopředseda  žalovaného  v  přípise  ze  dne 11. 5. 2012,  č.  j.  P792/2011/DP-8444/2012/820,  doručenému  žalobci  dne  14.  5.  2012,  uvedl, že na  zahájení  řízení  není  právní  nárok,  jednání  popsané  v podnětu  žalobce  je  velmi  složité, žalovaný  tedy  musí  prověřovat  velké  množství  dat  a  materiálů  a  dosud  uplynulá  doba  není nestandardně dlouhá. 

 

[4] 

Dne  8.  8.  2012  podal  žalobce  ke  Krajskému  soudu  v Brně  žalobu  na  ochranu proti nečinnosti  žalovaného  podle  §  79  a  násl.  zákona  č.  150/2002  Sb.,  soudní  řád  správní, ve znění  pozdějších  předpisů  (dále  jen  „s.  ř.  s.“).  Žalobou  se  domáhal,  aby  krajský  soud  uložil žalovanému  povinnost  zahájit  ve  lhůtě  3  dnů  ode  dne  doručení  rozsudku  na  základě  podnětu žalobce  a  jeho  doplnění  ze dne  7.  8.  2012  správní  řízení  s Českou  poštou  ve  věci  zneužívání dominantního  postavení  na českém  trhu  poštovních  služeb  ze  strany  České  pošty.  Tento  petit pak podáním ze dne 15. 10. 2012 změnil a navrhl, aby krajský soud uložil žalovanému povinnost vydat  v souladu  s čl. 5  nařízení  Rady  (ES)  č.  1/2003  ze  dne  16.  prosince  2002  o  provádění pravidel  hospodářské  soutěže  stanovených  v článcích  81  a  82  Smlouvy  (dnešní  čl.  101 a 102 SFEU,  pozn.  NSS;  dále jen „nařízení  č.  1/2003“)  na  základě  výše  uvedeného  podnětu žalobce rozhodnutí, a to ve lhůtě podle § 71 správního řádu, tzn. nejdéle ve lhůtě 60 dnů ode dne nabytí právní moci rozsudku. Svoji žalobu odůvodnil tím, že žalovaný během téměř 10 měsíců od obdržení podnětu nezahájil správní řízení a neučinil žádný procesní úkon směřující k nápravě protizákonného  stavu  a  zabezpečení  účinné  hospodářské  soutěže  na  českém  poštovním  trhu. Podle  žalobce  je  nutné  vykládat  §  80  odst.  3  in  fine  správního  řádu  extenzivně,  tedy  že  žádost o uplatnění opatření proti nečinnosti může po uplynutí lhůt pro vydání rozhodnutí podat nejen účastník,  ale  i  žalobce  ve stávajícím  případě.  V opačném  případě  by  totiž  neměl  žalobce  žádný prostředek,  jak se domoci  svých  práv,  neboť  pro  zahájení  řízení  z úřední  povinnosti  nemá žalovaný  stanovenu  žádnou  lhůtu,  a  došlo  by  tak  k zásahu  do  jeho  práva  na  soudní a jinou ochranu  ve smyslu  čl.  36  Listiny  základních  práv  a  svobod.  Proto  měl  předseda žalovaného v souladu s § 80 odst. 2 a 6 správního řádu rozhodnout usnesením a nikoli reagovat pouhým přípisem, který nesplňuje nároky kladené na správní  rozhodnutí  podle § 68 správního řádu. V důsledku tak byl porušen §  71 odst. 1 správního řádu, tedy nebylo vydáno rozhodnutí bez zbytečného odkladu.  

 

[5] 

Žalovaný ve svém vyjádření k žalobě, doručeném krajskému soudu dne 21. 9. 2012, uvedl, že na základě  podnětu  žalobce  ze  dne  26.  10.  2011  začal  prošetřovat  relevantní  skutečnosti, aby mohl  rozhodnout,  zda  zahájí  správní  řízení.  Podání  žalobce  ze  dne  11.  4.  2012  žalovaný nemohl vyhodnotit jako podání podle § 80 odst. 3 správního řádu, neboť nebylo zahájeno žádné řízení,  neběžela  žádná  lhůta  a  žalobce  nebyl  účastníkem  řízení.  V duchu  zásady  dobré  správy přesto  přezkoumal  z moci  úřední  všechna  tvrzení  žalobce,  o  čemž  byl  žalobce  informován dopisem ze dne 11. 5. 2012. Žalovaný dále uvádí, že řízení, jehož se žalobce domáhá, lze zahájit pouze  z moci  úřední.  Žalovaný  jako  správní  orgán  není  tedy  povinen  vydat  žádné  rozhodnutí či osvědčení, a je zde tudíž zcela zjevný nedostatek pasivní legitimace. Z těchto důvodů navrhl zamítnutí žaloby. 

 

[6] 

Žalobce  ve  své  replice  ze  dne  15.  10.  2012  s odkazem  na  usnesení  Ústavního  soudu ze dne  21. 12.  2010,  sp.  zn.  III.  ÚS  2847/10,  uvedl,  že  žalovaný  pochybil,  když  přípis místopředsedy  žalovaného  nebyl  v podstatě  vůbec  odůvodněn.  Dále  žalobce 

tvrdil, že svým podnětem  prokázal,  že  se  Česká  pošta  dopouští  nejen  porušování  §  11  odst.  1 písm. e) zákona  o  ochraně  hospodářské  soutěže,  ale  též  porušování  čl.  102  SFEU.  Podle  čl.  5 in fine nařízení č. 1/2003 je pak podle žalobce zřejmé, že žalovaný má povinnost buď rozhodnout, zda  je  Česká  pošta  povinna  ukončit  zneužívání  svého  dominantního  postavení  na  trhu 

poštovních  služeb,  a  uložit  jí  odpovídající  pokutu,  nebo  rozhodnout,  že  k zásahu  není  důvod. Odkázal  taktéž  na  nařízení  Komise  (ES)  č. 773/2004  ze  dne  7.  dubna  2004  o  vedení  řízení Komise  podle  článků  81  a  82  Smlouvy  o ES (dnešní  čl.  101  a  102  SFEU,  pozn.  NSS; dále jen „nařízení  č.  773/2004“)  a  Oznámení  Komise  o projednávání  stížností  Komisí podle čl. 81  a  82  SES  (dále  jen  „Oznámení  Komise“) - ačkoli tyto  se  týkají  toliko  řízení před Evropskou komisí, měly být pro absenci národních procesních předpisů analogicky použity i v nyní posuzovaném případě. Dále byl žalobce přesvědčen, že z dikce § 79 odst. 1 s. ř. s. je jasně 

patrné, že ten, kdo bezvýsledně vyčerpal prostředky proti nečinnosti, může se žalobou domáhat, aby soud uložil správnímu orgánu povinnost vydat rozhodnutí. Existuje-li zde nárok na vydání rozhodnutí,  implikuje se tím i povinnost  řízení  vedoucí  k tomuto  rozhodnutí zahájit.  Žalobce se podle svého tvrzení nachází v situaci, kdy je založeno jeho veřejné subjektivní právo na vydání určitého  rozhodnutí,  on  sám  však  není  aktivně  legitimován  k zahájení  řízení  a  správní  orgán je nečinný.  V této souvislosti  žalobce  citoval  nález  Ústavního  soudu  ze  dne  27. 3. 2003, sp. zn. IV. ÚS 690/01, ve kterém Ústavní soud dovodil porušení čl. 36 odst. 1 Listiny základních práv a svobod, neboť Ministerstvo kultury nezahájilo se stěžovatelem řízení z úřední povinnosti. 

 

[7] 

Žalovaný  ve  své  duplice  ze  dne  19.  11.  2012  uvedl,  že  §  25a  zákona  o  ochraně hospodářské  soutěže  explicitně  vylučuje  aplikaci  ustanovení  §  71  správního  řádu,  proto  není možné  dovozovat  povinnost  žalovaného  rozhodnout  v žalobcem  uváděných  lhůtách.  Z  §  21a odst. 2 zákona o ochraně hospodářské soutěže podle žalovaného vyplývá, že účastníkem řízení je pouze  ten,  o jehož  právech  a  povinnostech  má  být  rozhodováno.  Proto  i  kdyby  žalovaný zahájil  řízení  s Českou  poštou  na  podnět  žalobce,  ani  tehdy  by  žalobci  nesvědčilo  veřejné subjektivní soudu sp. zn. IV. ÚS 690/01  se podle žalovaného  jednalo  o  specifickou  situaci,  kdy  měl  stěžovatel subjektivní  právo  na  vydání  rozhodnutí.  K použití  aktů  EU  žalovaný  uvedl  s odkazem  na  §  1 odst.  4  zákona  o  ochraně  hospodářské  soutěže,  že  i  v řízeních  s unijním  prvkem  je  žalovaný povinen  postupovat  podle národních  procesních  předpisů.  Institut  stížnosti  upravený  v čl.  5 a násl.  nařízení  č. 1/2003 (u  něhož  musí  například  podatel  stížnosti  prokázat  oprávněný  zájem na jejím podání) nelze v žádném případě ztotožňovat s podnětem k zahájení řízení z moci úřední.  

 

[8] 

Dne  18.  2.  2013  byl  žalobci  doručen  dopis  žalovaného,  ve  kterém  mu  bylo  sděleno, že po provedeném šetření žalovaný neshledal důvody k zahájení řízení s Českou poštou ve věci zneužívání  dominantního  postavení  ve  smyslu  §  11  odst.  1  písm.  e)  zákona  o  ochraně hospodářské soutěže a čl. 102 SFEU. 

 

[9] 

Krajský soud v Brně dne 27. 2. 2013 žalobu odmítl podle  § 46 odst. 1  písm. a) s. ř. s. s odůvodněním, že nebyly naplněny základní podmínky řízení. Podle krajského soudu je žaloba na  ochranu  proti  nečinnosti  podle  §  79  a  násl.  s.  ř.  s.  prostředkem  k odstranění  nečinnosti správního orgánu pro případy, kdy správní orgán má povinnost konat a nečiní tak. Krajský soud odkazuje na rozsudek Nejvyššího správního soudu ze dne 26. 6. 2007, č. j. 4 Ans 10/2006 - 59 (všechna  rozhodnutí  Nejvyššího  správního  soudu  citovaná  v tomto  rozsudku  jsou  dostupná na www.nssoud.cz), podle kterého se nelze domáhat ochrany podle § 79 a násl. s. ř. s. v případě 

jakékoli pasivity správního orgánu, ale pouze v případech, kdy správní orgán má povinnost vydat ve správním řízení rozhodnutí ve věci samé nebo vydat osvědčení, kdy je tedy žalobce nositelem veřejného subjektivního práva na vydání rozhodnutí ve věci samé nebo osvědčení. Nelze nikterak dovodit, že by se v rámci ochrany proti nečinnosti mohla fyzická nebo právnická osoba domáhat vydání  rozhodnutí  v případě,  kdy  žádné  správní  řízení  neprobíhá  a  ona  sama  není  oprávněna svým návrhem takové správní řízení vyvolat. 

 

[10]  Žalobce  (dále  jen  „stěžovatel“)  podal  dne  22.  3.  2013  prostřednictvím  Krajského soudu v Brně  kasační  stížnost  k Nejvyššímu  správnímu  soudu.  Stěžovatel  v ní  opakuje či přímo odkazuje  na  svou  argumentaci  obsaženou  v žalobě  a  replice,  přičemž  je  přesvědčen, že všechny  čtyři  podmínky  uvedené  v rozhodnutí  krajského  soudu  (nečinnost  žalovaného, 

stěžovatel se domáhá rozhodnutí ve věci samé, bezvýsledné vyčerpání prostředků, žalovaný má povinnost vydat rozhodnutí a tuto povinnost nesplnil) jsou naplněny. Proto na základě kasačního důvodu uvedeného v § 103 odst. 1 písm. e) s. ř. s. navrhuje, aby Nejvyšší správní soud usnesení krajského soudu zrušil a věc mu vrátil k dalšímu řízení podle § 110 odst. 1 věty první s. ř. s.    

 

[11]  Ve svém vyjádření ke kasační stížnosti ze dne 22. 5. 2013 žalovaný zdůraznil, že stěžovatel nemá  veřejné  subjektivní  právo  na  vydání  rozhodnutí,  neboť  předmětné  řízení  je  zahajováno pouze z moci úřední. Obdobně podle žalovaného judikoval Nejvyšší správní soud v rozsudcích ze  dne  26.  6.  2007,  č.  j.  4  Ans  10/2006  -  59,  a  ze  dne  31.  3.  2009,  č.  j.  8  Ans  1/2008  -  170. 

Ačkoli stěžovatel v kasační stížnosti akcentuje trvající nečinnost žalovaného, ten dne 15. 2. 2013 informoval  stěžovatele  přípisem  č.  j.  ÚOHS-P792/2011/DP-23838/2012/830/KKI  o  tom, že neshledal  důvody  k zahájení  řízení  z moci  úřední.  K tomu  žalovaný  dále  poukazuje  na  to, že na základě podnětu stěžovatele bylo zahájeno předběžné šetření pod sp. zn. P792/2011/DP, jehož  spisovou  dokumentaci  má  Nejvyšší  správní  soud  k dispozici,  a  žalovaný  shromažďoval potřebné informace k tomu, aby objektivizoval tvrzení žalobce uvedená  v podnětu. Subjektivní hodnocení stěžovatele samo o sobě totiž nepředstavuje skutečnost odůvodňující zahájení řízení z moci úřední. Žalovaný závěrem navrhl, aby Nejvyšší správní soud kasační stížnost podle § 110 odst. 1 in fine s. ř. s. zamítl. 

 

[12] 

Poté,  co  Nejvyšší  správní  soud  ověřil,  že  kasační  stížnost  splňuje  všechny  formální náležitosti,  přistoupil  k jejímu  věcnému  projednání  a  dospěl  k závěru,  že  kasační  stížnost  není důvodná. 

 

[13]  Ze  soudního  spisu  vyplývá,  že  o  skutkových  otázkách  není  mezi  stranami  sporu. Rozhodující  je tak  podle  Nejvyššího  správního  soudu  právní  posouzení  tvrzené  povinnosti žalovaného vydat rozhodnutí.  

 

[14] 

Podle § 79 odst. 1 s. ř. s.: „Ten, kdo bezvýsledně vyčerpal prostředky, které procesní předpis platný pro řízení u správního orgánu stanoví k jeho ochraně proti nečinnosti správního orgánu, může se žalobou domáhat, aby  soud  uložil  správnímu  orgánu  povinnost  vydat  rozhodnutí  ve  věci  samé  nebo  osvědčení.  To  neplatí, spojuje-li zvláštní  zákon  s nečinností  správního  orgánu  fikci,  že  bylo  vydáno  rozhodnutí  o  určitém  obsahu nebo jiný právní důsledek.“ 

 

[15] 

vydat rozhodnutí nebo osvědčení.“ 

 

[16] 

Podle § 21 zákona o ochraně hospodářské soutěže: „Řízení o povolení spojení a řízení o povolení výjimky  ze  zákazu  uskutečňování  spojení  se  zahajují  na  základě  návrhu;  ostatní  řízení  podle  tohoto  zákona se zahajují z moci úřední.“  

 

[17] 

Stěžovatel  se  domáhá  zahájení  řízení  a  následně  vydání  rozhodnutí  na  základě svého podnětu  ohledně  zneužívání  dominantního  postavení  ve  smyslu  §  11  zákona  o  ochraně hospodářské  soutěže  a  čl.  102  SFEU  ze  strany  České  pošty.  Toto  řízení  je  podle  §  21 tohoto zákona zahajováno z moci úřední, a nikoliv na návrh.  

 

[18]  Nejvyšší  správní  soud  se  již  podobným  případem  zabýval  ve  svém  rozsudku  ze  dne 19. 8. 2009,  č.  j.  8  Ans  6/2009  -  83.  Znění  §  21  zákona  o  ochraně  hospodářské  soutěže  bylo sice v té době odlišné, ale řízení ohledně zneužívání dominantního postavení se taktéž zahajovalo z moci  úřední.  V odkazovaném  případě  byl  podán  podnět  k zahájení  řízení  o  zneužití Podle § 79 odst. 2 s. ř. s.: „Žalovaným je správní orgán, který podle žalobního tvrzení má povinnost dominantního  postavení,  přičemž  se  stěžovatel  nespokojil  s výsledky  šetření  obsaženými v dopisech  žalovaného,  a  proto  podal  žalobu,  která  byla  vyhodnocena  jako  žaloba  na  ochranu proti  nečinnosti  podle  §  79  odst.  1  s.  ř.  s.  Krajský  soud  žalobu  odmítl  a  dospěl  k závěru, že povinnost  vydat  rozhodnutí  ve  věci,  jímž  se  končí  řízení,  je  nutně  spojena  s existencí správního  řízení,  tj.  se  stavem,  kdy  bylo  správní  řízení  zahájeno,  nikoliv  však  skončeno; nejde-li o správní řízení návrhové, odvíjí se zahájení správního řízení od úvahy správního orgánu o  existenci  důvodů  k takovému  zahájení.  Nejvyšší  správní  soud  tyto  závěry  potvrdil  a dovodil, že „[z] § 79 odst. 1 s. ř. s. vyplývá, že nezbytnou podmínkou pro úspěšné domáhání se ochrany před nečinností správního orgánu je existence zákonem stanovené povinnosti správního orgánu vydat ve věci rozhodnutí, případně osvědčení.“ Ochrany se úspěšně nemůže domáhat „ten, kdo dal podnět k zahájení řízení zahajovanému jinak zásadně z úřední povinnosti. I v případě žaloby podle § 79 a násl. s. ř. s. totiž platí, že se ve správním soudnictví lze domáhat ochrany veřejných subjektivních práv. Podnět stěžovatele přitom v posuzované věci nezaložil právo, kterému by odpovídala povinnost žalovaného zahájit řízení.“ V daném případě následně stěžovatel napadl  rozsudek  Nejvyššího  správního  soudu  ústavní  stížností,  která  však  byla  usnesením Ústavního  soudu  ze  dne  18.  3.  2010,  sp.  zn.  III  ÚS  2813/09,  odmítnuta  jako  zjevně neopodstatněná.  

 

[19]  Ke shodnému  závěru  dospěl  Nejvyšší  správní  soud  též  v rozsudku  ze  dne  8. 7. 2009, č. j. 3 Ans 1/2009 - 58, ze kterého vyplývá, že žalobou na ochranu proti nečinnosti podle § 79 odst. 1 s. ř. s. se nelze úspěšně domáhat vydání rozhodnutí v případech, kdy je možno správní řízení  zahájit  jen  z  moci  úřední:  „Z  ustanovení  [§  79  odst.  1  s.  ř.  s.]  samotného  ani  ze  souvisejících 

ustanovení správního řádu však nelze nikterak dovodit, že by se v rámci ochrany proti nečinnosti mohla domáhat vydání rozhodnutí fyzická nebo právnická osoba v těch případech, kdy žádné správní řízení neběží, přičemž ona sama  není  s to  svým  úkonem  takové  správní  řízení  vyvolat  a  k jeho  zahájení  může  dát  pouze  podnět.  (…) Podatelé  podnětu  k  zahájení  řízení  z  moci  úřední  se  nemohou  domoci  zahájení  řízení  a  následného  vydání rozhodnutí  ani  pomocí  jiných  zákonných  institutů  než  je  opatření  proti  nečinnosti,  a  to  z  toho  důvodu, že jim na základě  ustanovení  §  42  správního  řádu  ani  jiného  ustanovení  tohoto  zákona  žádné  takové  právo nevzniká. (…) Je tomu tak především proto, že možnost zahájit správní řízení z moci úřední slouží prvořadě k tomu, aby ve veřejném zájmu byla určitá věc správním  orgánem autoritativně vyřešena a nikoliv k realizaci individuálních  veřejných  subjektivních  práv  fyzických  a  právnických  osob.  Dalším  důvodem  nepochybně je i skutečnost,  že  podnět  k  zahájení  řízení  z  moci  úřední  může  podat  kdokoliv,  tedy  i  ten,  o  jehož  právech či povinnostech by nebylo v řízení jednáno a jehož práv či povinností by se výsledné rozhodnutí správního orgánu nijak  nedotklo.  Takový  podatel  by  tedy  nebyl  účastníkem  tohoto  řízení  a  nebylo  by  tudíž  ani  účelné mu právě jen pro  tuto  fázi  přiznávat  nějaká  procesní  práva.  V  souhrnu  zde  tedy  není  dán  legitimní  zájem na tom, aby  zahájení  správního  řízení  z  moci  úřední  bylo  vynutitelné  na  základě  pouhého  podnětu, a není zde proto ani důvodu podatelům podnětu poskytovat soudní ochranu.“  

 

[20]  Uvedené závěry jsou uplatnitelné i v nyní posuzovaném případě, neboť řízení o možném porušení  §  11  zákona  o  ochraně  hospodářské  soutěže  a  čl.  102  SFEU,  kterého  se  stěžovatel domáhá, se zahajuje pouze z moci úřední. Vzhledem k tomu, že žalovaný není povinován řízení zahájit ani vydat rozhodnutí ve věci, nepřísluší stěžovateli vůči žalovanému odpovídající veřejné subjektivní právo na zahájení řízení či vydání rozhodnutí.  

 

[21]  Mimoto ani z legislativy EU nelze dovodit právo stěžovatele na zahájení řízení či vydání rozhodnutí.  Čl.  5  nařízení  č.  1/2003  (Pravomoci  orgánů  pro  hospodářskou  soutěž  členských států) pouze stanoví, že žalovaný má pravomoc používat čl. 101 a 102 SFEU (bývalé čl. 81 a 82 Smlouvy o ES), za tímto účelem může z vlastního podnětu nebo na základě stížnosti přijmout některá  v tomto  ustanovení  vyjmenovaná  rozhodnutí  a  může  také  rozhodnout,  že  není  důvod k jeho  zásahu.  Nic  z uvedeného  neimplikuje  povinnost  žalovaného  zahájit  řízení  nebo  vydat rozhodnutí.  Působnost  nařízení  č.  773/2004,  na  které  stěžovatel  taktéž  odkazuje,  je  vymezena čl. 1  tohoto  nařízení:  „Toto  nařízení  platí  pro  řízení,  která  provádí  Komise  pro  použití  článků  81  a  82 Smlouvy.“  Nelze  jej  tudíž  aplikovat  na  postup  žalovaného,  nadto  ještě  před  zahájením  řízení. Stejně tak Oznámení Komise se týká vyřizování stížností ze strany Komise a nikoliv národních orgánů pro hospodářskou soutěž; navíc oznámení Komise nejsou bez dalšího právně závaznými akty (srov. rozsudky Soudního dvora z oblasti ochrany hospodářské soutěže ze dne 14. 6. 2011, Pfleiderer AG proti Bundeskartellamt,  C-360/09,  Sbírka  rozhodnutí  2011,  strana  I-05161, a  ze  dne 13. 12.  2012,  Expedia  Inc.  proti  Autorité  de  la  concurrence  a  další,  C-226/11,  dosud  nezveřejněný ve Sbírce  rozhodnutí).  Nelze  se  v tomto  kontextu  ztotožnit  ani  se  stěžovatelovým  tvrzením, že z důvodu údajné absence národních procesních předpisů je třeba použít uvedenou evropskou úpravu.  

 

[22]  Argumentace  stěžovatele  nálezem  Ústavního  soudu  sp.  zn.  IV.  ÚS  690/01  je  rovněž nepřípadná, neboť v tomto případě mělo Ministerstvo kultury povinnost zahájit řízení z úřední moci  výslovně  stanovenou  zákonem.  V nyní  posuzovaném  případě  však  žádný  právní  předpis takovou povinnost žalovanému neukládá.  

 

[23] 

Stěžovatel  cituje  i  usnesení  Ústavního  soudu  sp.  zn.  III.  ÚS  2847/10:  „Městský  úřad neshledal  důvody  pro  zahájení  tohoto  typu  řízení,  což  stěžovateli  písemně  sdělil  a  odůvodnil;  tímto  byl  podnět stěžovatele vyřízen ve smyslu § 42 správního řádu.“ Nejvyšší správní soud naopak souhlasí s žalovaným, že  se  zde  jedná  o  konstataci  skutkového  děje,  ze které  neplyne  žádné  obecně  platné  pravidlo. Navíc třebaže stěžovatel  tvrdí,  že  přípis  místopředsedy  žalovaného  ze  dne  11.  5.  2012  nebyl odůvodněn, opak je pravdou (viz bod [3] tohoto rozsudku). Krom toho Nejvyšší správní soud zdůrazňuje,  že v citovaném  usnesení  Ústavního  soudu  se  v kontextu  přípustnosti  ústavní stížnosti, jejíž podstatou je tvrzená nečinnost městského úřadu, který nezahájil řízení (zahajované 

stejně  jako  v nyní  posuzovaném  případě  z moci  úřední,  nikoliv  na  návrh),  uvádí:  „Ústavní  soud nejprve krátce konstatuje přípustnost ústavní stížnosti, neboť se ztotožnil s tvrzením stěžovatele, že se ochrany proti nečinnosti  správního  orgánu  nemohl  domáhat  ve  správním  soudnictví,  proto  podal  přímo  ústavní  stížnost; tomu nasvědčuje jak znění § 79 odst. 1 s. ř. s., tak dosavadní výkladová a aplikační praxe správních soudů i Ústavního sodu.“ Z toho podle Nejvyššího správního soudu naopak vyplývá, že se Ústavní soud 

ztotožňuje  s názorem,  že  se  před  správními  soudy  nelze  v těchto  případech  domáhat  ochrany proti nečinnosti podle § 79 odst. 1 s. ř. s. Takový závěr ostatně Ústavní soud explicitně potvrdil v usnesení ze dne 18. 6. 2009, sp. zn. III. ÚS 1315/09: „Ústavní soud neshledává nic protiústavního na právním názoru Nejvyššího správního soudu, podle něhož je dovolání se ochrany u soudu explicitně omezeno 

na případy, kdy ve správním řízení správní orgán má povinnost vydat rozhodnutí, návrh lze podat jen v určité zákonem  stanovené  lhůtě  a  žalobce  musí  bezvýsledně  vyčerpat  procesní  prostředky,  které  má  k  ochraně proti nečinnosti  k  dispozici  ve  správním  řízení.  Nelze  tedy  s  úspěchem  podat  žalobu  proti  nečinnosti  zejména v případech,  kdy  je  podání  ve  správním  řízení  konstituováno  toliko  jako  podnět,  jak  tomu  bylo  i  v případě stěžovatelky.  Žalobou  na  ochranu  proti  nečinnosti  se  proto  nelze  domáhat  toho,  aby  bylo  správnímu  orgánu uloženo zahájit řízení z moci úřední, ale jen toho, aby správní orgán vydal - v řízení již zahájeném - rozhodnutí ve věci samé nebo osvědčení.“   

 

[24] 

Lze  tedy  shrnout,  že  ze  žádného  právního  předpisu  či  soudního  rozhodnutí  neplyne žalovanému  povinnost  zahájit  řízení,  jehož  se  stěžovatel  domáhá,  tím  spíše  vydat  meritorní rozhodnutí v situaci, kdy řízení zahájeno nebylo. Proto stěžovateli nesvědčí odpovídající veřejné subjektivní právo na zahájení řízení, respektive na vydání rozhodnutí ve věci samé. 

 

[25]  Nejvyšší  správní  soud  pak  na  okraj  poznamenává,  že  krajský  soud  se  měl při svém rozhodování řídit  rozhodnutím rozšířeného senátu Nejvyššího správního soudu ze dne 21. 9. 2010,  č. j. 7 Ans 5/2008  -  164,  který  dospěl  k závěru:  „Posouzení  toho,  zda  je  správní  orgán nečinný ve smyslu § 79 s. ř. s., je otázkou důvodnosti žaloby (součástí rozhodnutí ve věci samé), nikoliv otázkou existence podmínek řízení.“ Správným postupem v posuzované věci by tedy bylo rozhodnout formou zamítnutí,  nikoli odmítnutí  podané  žaloby.  Tuto  námitku  však  stěžovatel  neuplatnil  a  podstata posuzované věci zůstává nezměněna, neboť v daném případě se nelze domáhat toho, aby bylo 

správnímu orgánu uloženo soudem zahájit řízení, jak již bylo výše uvedeno. Stěžovatelova žaloba by tedy, i při meritorním projednání, byla na každý pád neúspěšná.   

 

[26]  Z výše uvedených důvodů tedy Nejvyšší správní soud dospěl k závěru, že kasační stížnost není důvodná, a podle § 110 odst. 1 poslední věta s. ř. s. ji zamítl. 



[27]  O  nákladech  řízení  o  kasační  stížnosti  rozhodl  Nejvyšší  správní  soud  podle  ustanovení § 60  s.  ř.  s.  ve  spojení  s  §  120  s.  ř.  s.  Stěžovatel  neměl  ve  věci  úspěch,  nemá  proto  právo na náhradu nákladů řízení o kasační stížnosti ze zákona (ustanovení § 60 odst. 1 s. ř. s. ve spojení s ustanovením § 120 s. ř. s.). Žalovanému pak podle obsahu spisu v tomto řízení žádné náklady 

nad rámec jeho běžné úřední činnosti nevznikly.  

 

 



 