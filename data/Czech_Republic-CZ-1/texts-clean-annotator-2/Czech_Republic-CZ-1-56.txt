 



  



  



  



  



  



  



  



  



  



                                       Dne 20. 5. 1999 podala M. M. ústavní stížnosti proti usnesení Krajského  soudu  v Hradci  Králové  ze  dne  4.3.1999, č.j. 30 Ca 3/99-19. Tímto rozhodnutím soud zastavil  řízení o jejím návrhu na přezkoumání  rozhodnutí  Okresního  úřadu  v Chrudimi, kterým bylo potvrzeno   rozhodnutí  odboru   výstavby  a   územního  plánování Městského  úřadu v H.  Ve své  správní žalobě  stěžovatelka (spolu s dalšími  dvěma   žalobci)  v  podstatě   uvedla,  že  nesouhlasí s rozhodnutími,  kterými byla  dodatečně povolena  stavba řadových garáží na pozemku, se kterým sousedí její pozemek. Ač původně bylo řízení  zahájeno za  účelem odstranění  stavby garáže  (tzv. černé stavby), bylo nakonec vydáno dodatečné povolení ke stavbě řadových garáží, přitom nebylo dbáno jejích  námitek, že nebude mít přístup na vlastní  pozemek a nebude  moci s ním naložit  tak, jak původně zamýšlela,  tj. darovat  ho vnukovi  ke stavbě  domu. Obdobné byly i námitky   druhého   žalobce,   třetí   pak   namítal,  že  nebyl k stavebnímu řízení vůbec přizván, ač je vlastníkem pozemku, který je oddělen od pozemků určených pro stavbu garáží pouze potokem. 



      Krajský soud v Hradci  Králové řízení zastavil s odůvodněním, že  podle §  250 odst.  1 o.s.ř.  je k podání  žaloby ve  správním soudnictví   legitimován  pouze   ten,  kdo   byl  účastníkem  již proběhlého  správního  řízení  (ať  již  s ním  tak  bylo skutečně zacházeno,  či  nikoliv).  Z  ustanovení  §  88  a  §  97  odst. 1 stavebního zákona  sice vyplývá, že účastníky  řízení o odstranění stavby  jsou, mj.,  osoby, které  mají vlastnická  nebo jiná práva k sousedním pozemkům  a stavbám na nich,  pokud jejich práva mohou být rozhodnutím přímo  dotčena, avšak to, co se  rozumí pod pojmem &quot;sousední pozemek&quot; vymezuje  stavební zákon v § 139  písm. c) tak, že  se tím  rozumí pouze  &quot;pozemky, které  mají společnou  hranici s pozemkem,  který je  předmětem správního  řízení vedeného  podle tohoto zákona  a stavby na těchto  pozemcích&quot;. Vzhledem k tomu, že bylo zjištěno, že mezi pozemky  žalobců a parcelami, na nichž byly zmíněné  stavby  řadových  garáží  dodatečně  povoleny,  je  ještě parcela  ve vlastnictví  obce, nejde  o sousedství  ve smyslu cit. ustanovení  stavebního zákona,  a proto  žalobci nebyli  účastníky správního řízení a nejsou tedy legitimováni k podání žaloby. Podle názoru  soudu na  tom nic  nemůže změnit  ani okolnost,  že jejich pozemky jsou od hranice pozemku,  na kterém byla prováděna stavba, vzdáleny  pouze  40  cm.  Z tohoto  důvodu  bylo  řízení  o žalobě zastaveno podle ustanovení § 250 odst. 3 o.s.ř. 



      S ohledem  na výše  uvedené skutečnosti  podala stěžovatelka, spolu s ústavní  stížností, též návrh na  zrušení ustanovení § 139 písm.  c)  stavebního  zákona.  Čtvrtý  senát  Ústavního  soudu po konstatování,  že napadené  usnesení  se  opírá o  toto ustanovení stavebního zákona, rozhodl dne 8.10.1999 usnesením, sp. zn. IV. ÚS 248/99, o přerušení řízení o ústavní stížnosti a postoupení návrhu na zrušení uvedeného ustanovení plénu Ústavního soudu. 



                                      Navrhovatelka ve svém návrhu  na zrušení zákonného ustanovení v podstatě uvedla, že ustanovení § 139 písm. c) stavebního zákona, bylo doplněno  novelizací provedenou zákonem č.  83/1998 Sb., a že tato novelizace  zredukovala účastníky stavebního  řízení pouze na vlastníky   pozemků   hraničících.   Tato   redukce  vyloučila  ze stavebního  řízení okruh  osob, které  se právem  mohou cítit  být stavbou  dotčeny ve  svých právech.  Tím byly  i vyloučeny z práva napadnout stavební  rozhodnutí u nezávislého  soudu. Navrhovatelka uvádí, že  takové omezení účastníků stavebního  řízení považuje za neústavní, neboť není sporu o tom, že účastníkem by měl být každý, jehož  práva  mohou  být   zamýšlenou  stavbou  dotčena,  omezena, případně  i zrušena.  Napadené  ustanovení  navíc přímo  vybízí ke zneužití, neboť  pokud vlastník pozemku, na  kterém má být zřízena kontroverzní stavba, převede např.  pás v minimální šíři na někoho jiného  (např. na  obec) a  tím se  oddělí od  souseda, vyloučí ze stavebního  řízení tohoto  bývalého souseda  a tím  mu i  znemožní uplatňovat  jakékoliv námitky  již ve  stavebním řízení  a také ho vyloučí  z práva obrátit  se  na  nezávislý soud.  Z těchto důvodu považuje  stěžovatelka napadené  ustanovení za  rozporné s čl.  11 Listiny  základních  práv  a  svobod  (dále  jen &quot;Listina&quot;), jakož i s právem na soudní  ochranu ve smyslu čl. 36  a 38 této Listiny, resp.  s právy  vyplývajícími  z čl.  6  odst.  1 Úmluvy o ochraně lidských  práv  a  základních  svobod  (dále  jen &quot;Úmluva&quot;), jakož i s čl. l Dodatkového protokolu k ní. 



                                     Poslanecká sněmovna  Parlamentu ČR ve  svém vyjádření ze  dne 29. 11. 1999 uvedla, že pojem  &quot;sousední pozemky a stavby na nich&quot; se vyskytuje  ve stavebním zákoně ve  spojení s více ustanoveními. Vzhledem k tomu,  že z §  140 tohoto zákona  vyplývá, že tam,  kde stavební zákon stanoví výslovně  něco jiného, nelze použít správní řád  (zákon č.  71/1967 Sb.)  je zřejmé,  že pokud  jde o definici účastníků  jednotlivých řízení  podle stavebního  zákona, je třeba vycházet  z tohoto zákona,  a  nikoliv  ze správního  řádu. Účelem vymezení pojmu &quot;sousední pozemky a  stavby na nich&quot; byla eliminace neúměrného  a nežádoucího  počtu účastníků  stavebního řízení. Jde tedy o legální vymezení pojmu  a nikoliv o záměr vyloučit z řízení osoby, jejichž zájmy mohou být  tímto řízením dotčeny. Zákon navíc umožňuje,  aby stavební  úřad přizval  k řízení i  jiné osoby  než účastníky, přičemž je dokonce  povinen v rámci tohoto řízení řádně posoudit jejich  připomínky a vypořádat se  s nimi. Každý vlastník stavby nebo pozemku, jehož vlastnická práva jsou přímo dotčena, se pak může  dovolat ochrany prostřednictvím  soudu, což mu  umožňuje jeho základní právo zakotvené v  Listině. Pak již není rozhodující charakter  jeho  procesní  způsobilosti  v  probíhajícím  správním (stavebním)  řízení, ale  povaha  porušení  jeho práv.  V kontextu uvedeného  tedy  podle  názoru  Poslanecké  sněmovny  úprava § 139 stavebního  zákona   není  úpravou  bezprostředně   zasahující  či omezující  základní  lidská  práva  nebo  svobody.  V závěru svého podání  Poslanecká sněmovna  potvrdila, že  zákon č.  83/1998 Sb., kterým  se  mění  zákon  č.   50/1976  Sb.,  o  územním  plánování a stavebním řádu  (stavební zákon), ve  znění pozdějších předpisů, byl  schvalován potřebnou  většinou poslanců  zákonodárného sboru, podepsán příslušnými ústavními činiteli a řádně vyhlášen ve Sbírce zákonů,  a  současně  vyjádřila  stanovisko,  že  zákonodárný sbor jednal v  roce 1998 v přesvědčení,  že přijatý zákon je  v souladu s Ústavou ČR, ústavním pořádkem a  naším právním řádem, je však na Ústavním  soudu,  aby  v  souvislosti  s  podaným návrhem posoudil ústavnost   napadeného   ustanovení   zákona   a  vydal  příslušné rozhodnutí.      Senát Parlamentu ČR na výzvu Ústavního soudu k věci uvedl, že jedním  z  hlavních  důvodů  rozsáhlé  novely  stavebního  zákona, provedené s účinností od 1. 7. 1998 zákonem č. 83/1998, byla snaha o snížení  administrativní náročnosti  některých procesních  úkonů a postupů  souvisejících  s  řízením  o  stavbách.  V části zákona upravující   stavební   řád   byla   proto   provedena  řada  změn a zjednodušení, cílených na  formálně byrokratickou stránku tohoto předpisu.  V  rámci  dosažení  tohoto  cíle  byl do zákona doplněn i výklad pojmu &quot;sousední pozemek&quot;, čímž došlo i ke zpřesnění výčtu účastníků  stavebního  řízení  uvedených  v  §  59 a 97 stavebního zákona.  Záměr  na  přesné  vymezení  okruhu  účastníků  v  podobě vlastníků pouze  sousedních pozemků a staveb  na nich byl proveden především  s cílem  zjednodušit průběh  stavebního řízení  tím, že takto vymezený okruh účastníků bude určován podle stavu v katastru nemovitostí.  Tento  způsob  by  neměl  vyvolávat  nutnost dalšího vyhledávání   vlastníků  jiných   pozemků.  Toto   jasné  vymezení účastníků  by  mělo  v  konkrétním  případě zabezpečit definitivní okruh účastníků  stavebního řízení a mělo  by se pozitivně 



it na institutu  právní jistoty a právní  moci rozhodnutí. Dále Senát vyjadřuje pochybnosti  o tom, zda v  daném případě bylo vlastnické právo  stěžovatelky   porušeno  v  rozsahu,   chráněném  Listinou. Stěžovatelka není omezena ve svém právu něco vlastnit, ani není ve vztahu  k jiným  vlastníkům diskriminována,  neboť její  pozice je stejná jako v případě  jiných vlastníků, jejichž pozemek nehraničí s jiným  pozemkem.  Nejde  zde   ani  o  případ  vyvlastnění,  ani o omezení  vlastnického  práva.  V   úvahu  přichází  možnost,  že stěžovatelka  je  ve  výkonu   svého  vlastnického  práva  nějakým způsobem rušena, a  mohlo by tedy jít ve  smyslu čl. 1 Dodatkového protokolu  k Úmluvě  o zásah  do pokojného  užívání majetku.  Toto posouzení  však závisí  na konkrétních  okolnostech případu, neboť čl.  11  Listiny,  stejně  jako  její  ostatní ustanovení upravují obdobně jako Úmluva vztahy mezi veřejnou mocí a jedincem a nikoliv mezi  fyzickými  osobami  navzájem.  K  námitce  stěžovatelky,  že ustanovení  zákona   o  vymezení  sousedních  pozemků   a  z  toho vyplývající určení  účastníků stavebního řízení,  lze lehce obejít a vyloučit tak  možnost účinné obrany některých  vlastníků, se pak ve  vyjádření  uvádí,  že   předmětná  novela  stavebního  zákona, doplnila  do  §  32  s  výčtem  územních  rozhodnutí  i rozhodnutí o dělení  nebo scelování  pozemků. Skutečností,  že k  dělení nebo scelování  pozemků je  třeba  územního  rozhodnutí, ke  kterému je příslušný  stavební úřad,  je dána  záruka, že  nebude docházet ke spekulativnímu   dělení   nebo   scelování   pozemků  ve  prospěch jednotlivých  vlastníků pozemků.  Takové dělení  nebo scelování by vždy  mělo  být  provedeno  v  souladu  se  záměry a cíli územního plánování nebo  k zajištění přístupu  k pozemkům a  stavbám. Senát Parlamentu   ČR   při   projednávání   předmětného   zákona  záměr předkladatele shora popsaný akceptoval a  na druhé schůzi v prvním funkčním  období,  konané  dne  18.  3.  1998, vládní návrh tohoto zákona   v   podobě   schválené   Poslaneckou  sněmovnou  schválil v hlasování,  při kterém  ze  70  přítomných senátorek  a senátorů hlasovalo 55 pro a 7 bylo proti. Při projednávání uvedeného zákona Senát, jakožto  horní komora Parlamentu ČR,  neshledal důvody, pro které  by  s  touto  novelou  stavebního  zákona  nemohl  vyslovit souhlas. 



      Ve stanovisku Ministerstva pro místní rozvoj, Ústavním soudem vyžádaném, se uvádí, že stavební  zákon jako norma veřejného práva zavazuje  každého, kdo  chce stavět,  aby až  na zákonem  povolené výjimky  měl rozhodnutí  o  umístění  stavby a  stavební povolení. Pokud někdo  poruší zákonem stanovenou povinnost  a provede stavbu bez stavebního  povolení a bez  ohlášení, stavební úřad  mu nařídí odstranění takové stavby. Odstranění  se nenařídí jen tehdy, pokud stavebník  prokáže,  že  stavba  je  v  souladu s veřejnými zájmy, zejména  s územně  plánovací dokumentací,  cíly a  záměry územního plánování, obecnými technickými požadavky na výstavbu, technickými požadavky   na  stavby,   zájmy  chráněnými   zvláštními  předpisy a jestliže stavebník  v řízení o  odstranění stavby požádá  o její dodatečné  povolení   a  předloží  podklady   a  doklady  vyžádané stavebním úřadem  v jím stanovené  lhůtě a rozsahu  jako k žádosti o stavební povolení. Vymezení okruhu účastníků řízení ve stavebním zákoně  (§ 34  odst. 1,  § 59  odst. 1  písm. b)  a §  97 odst.  1 stavebního  zákona)  souvisí  také  s  vymezením  pojmu  &quot;sousední pozemky  a stavby  na nich&quot;  v §  139 písm.  c) tohoto zákona. Pro účely  řízení vedených  podle  stavebního  zákona byl  tento pojem výslovně  definován  zákonem  č.   83/1998  Sb.,  kterým  se  mění a doplňuje stavební  zákon. Novela vycházela  z ustáleného výkladu a desítky  let  trvající  právní  a  soudní  praxe,  že  sousedním pozemkem je ten pozemek, který má společnou hranici s pozemkem, na němž  se  má  stavět.  Uvedený  výklad  podle  názoru ministerstva nezpochybnil ani  Ústavní soud, když svým  usnesením sp. zn. IV.ÚS 53/95,  odmítl  ústavní  stížnost,  podanou  vlastníky nemovitostí nacházejících se  v Rakousku, směřující  proti rozhodnutí bývalého Ministerstva  hospodářství ČR  ze dne  3. 6.  1994, čj. MH-482/94, týkající  se stavebního  povolení na  stavbu &quot;Mezisklad vyhořelého paliva Dukovany&quot; a usnesení Vrchního soudu  v Praze ze dne 30. 12. 1994, sp.  zn. 6 A 121/94,  kterým bylo zastaveno řízení  o žalobě stěžovatelů  proti citovanému  rozhodnutí. Z  důvodů větší  právní jistoty byl tento ustálený výklad výslovně vyjádřen v zákonu. Tato skutečnost nesnižuje  v řízeních vedených  podle stavebního zákona ochranu   před  zásahem   do  práv   a  právem   chráněných  zájmů a povinností.  Vlastnické právo  a  jiná  práva a  zájmy fyzických a právnických  osob odlišných  od stavebníka  a dalších  účastníků řízení,  chrání svými  instituty stavební  zákon sám  primárně již tím, že  ke stavbě je  třeba povolení (dodatečné  povolení). Práva těchto osob jsou chráněna i souvisejícími předpisy veřejného práva (a to předběžně, když se posuzuje přípustnost stavby vůbec a dopad navrhované  stavby  před  její  realizací)  tím,  že stavební úřad nemůže umístit či povolit stavbu bez souhlasu nebo dohody s orgány veřejné správy,  které hájí veřejný  zájem podle těchto  předpisů. Sledováním  veřejných zájmů  v řízeních  vedených stavebními úřady podle  stavebního zákona,  je dána  ochrana před  zásahem do  práv a právem  chráněných  zájmů  nad  přípustnou  míru  zakotvenou  ve veřejnoprávních předpisech (§ 4 odst.  1 vyhlášky č. 132/1998 Sb.) i těm  osobám,  které  účastníky  řízení  nejsou,  tedy i těm, kdo nemají vlastnická  nebo jiná práva k  sousedním pozemkům a stavbám na nich. Přípustná  míra zásahů do práv a  právem chráněných zájmů a povinností je  dána veřejnoprávními normami a  spočívá v určitém obtěžování,  které  je  nutným  důsledkem  hromadného soužití více osob.  Povaha a  předmět  hmotněprávních  úprav ve  správním právu - různorodost  situací,  které  musí  řešit  - objektivně vyžaduje adekvátní procesní řešení včetně vymezení okruhu účastníků řízení, tedy  také těch  osob, kterým  zákon přiznává  veřejná subjektivní sousedská  práva. Okruh  osob,  které  před umístěním  a povolením stavby mohou ve veřejnoprávních řízeních vedených stavebním úřadem uplatňovat  své  námitky,  ani  nemůže  mít  takovou  šíři, kterou přiznává  občanský zákoník  v soukromoprávní  sféře (každého proti každému),  kde  se  lze  dovolávat  ochrany  proti již existujícím zásahům do  výkonu vlastnického práva nad  míru přiměřenou poměrům (§  127 občanského  zákoníku). Zrušení  ustanovení §  139 písm. c) stavebního  zákona by  ztížilo vymezení  okruhu účastníků  řízení, vedených  stavebním  úřadem.  Směřovalo  by  k  přiznání  právního postavení účastníka  řízení o umístění  stavby, stavebního řízení, řízení podle § 85 až § 96 stavebního zákona) blíže neohraničenému, neomezenému  a  neurčitému  okruhu  osob,  které  by  tvrdily,  že rozhodnutími by  mohla být dotčena jejich  práva a právem chráněné zájmy nebo  povinnosti. To by  zakládalo právní nejistotu  jak pro stavebníka,  resp.  ty  osoby,  kterým  bylo  přiznáno rozhodnutím určité právo nebo uložena povinnost,  tak pro stavební úřad. Kromě toho by nutně přineslo průtahy  v řízení a zvyšování jeho nákladů. V souladu  s uvedeným  Ministerstvo pro  místní rozvoj  navrhované zrušení   části  ustanovení   §  139   písm.c)  stavebního  zákona nedoporučuje. 



       Návrh navrhovatelky směřuje ke zrušení ustanovení § 139 písm. c) stavebního zákona, které je pro poměry uvedeného zákona legální definicí  pojmu &quot;sousední  pozemek a  stavby na  nich&quot;. Z hlediska legislativní  techniky  je  možno  konstatovat,  že používání tzv. legálních  definic  má  jistě  své  opodstatnění.  Je  však  třeba respektovat  (  a  tomu  korespondují  i  obecně teoretické závěry - srov.  Knapp, V.:  Teorie práva,  C.H.Beck, Praha  1995), že  je třeba je používat s mírou a vždy po zvážení jejich výhod a nevýhod v konkrétní situaci,  tj. jen tehdy, lze-li  spolehlivě soudit, že definice je  v daném případě  potřebná, aby odstranila  eventuální možnou  nejasnost, aniž  by  však  zároveň hrozila  vyvoláním jiné a aniž  by způsobila  nežádoucí přílišnou  rigidnost právní normy. I pod tímto  zorným úhlem bylo třeba  posoudit dopady, vyplývající z legální  definice  obsažená  de  lege  lata  v  §  139  písm. c) stavebního zákona. 



      Definice  &quot;sousední  pozemek  a   stavby  na  nich&quot;  byla  do stavebního zákona  zařazena novelou provedenou  zákonem č. 83/1998 Sb. a je právně relevantní  ve vztahu k těm ustanovením stavebního zákona, která vymezují okruhy účastníků řízení. 



      Stavební  řízení   představuje  souhrn  řízení   více  druhů, z nichž  nejvýznamnější jsou  řízení územní  (§ 32  - §42), řízení o povolení staveb, změn  staveb a udržovacích prací (§  54 - §70), řízení o  odstranění staveb (§ 88  - § 97) a  řízení o vyvlastnění (§ 108  - § 116).  Přitom účastenství osob,  které mají vlastnická nebo  jiná  práva  k  sousedním  pozemkům  a  stavbám  na nich, je připuštěno  ve  všech  těchto  řízeních   (§  34,  §  59,  §  97), s výjimkou  řízení  vyvlastňovacího,  a  to  při  splnění společné podmínky,  že  konkrétním  rozhodnutím  mohou  být  dotčena jejich práva,  právem  chráněné  zájmy  nebo  povinnosti.  Problém, který vyvstával v praxi ještě před  novelizací byl v tom, koho považovat za  &quot;dotčeného  souseda&quot;.  Praxe  -  jak  na  to poukazuje ve svém stanovisku i Ministerstvo pro místní  rozvoj - se již před novelou klonila k tomu, že takovým sousedem  je pouze vlastník či uživatel mezujícího  pozemku. (Jako  příklad lze  uvést rozsudek  Krajského soudu v Ostravě 22 Ca 104/94,  publikovaný ve Správním právu 4/95, str. 220 a  násl., podle kterého je sousedním  pozemkem podle § 34 odst.  1   stavebního  zákona  pouze  takový   pozemek,  který  má s pozemkem,  jehož se  územní rozhodnutí  týká, společnou  hranici (mezující  pozemek). Současně  soud vyslovil,  že ve  smyslu § 250 odst. 2 o.s.ř. není k podání správní žaloby legitimován ten, jemuž správní  orgán  nad  rámec   zákona  přiznal  postavení  účastníka řízení.) 



      Je  však třeba  uvést, že  v odborné  literatuře se  již před novelizací  vyskytovaly názory,  že výše  zmíněný postup  se příčí dobrým mravům, když např. soused, kterého dělil půlmetrový potůček či  metrová pěšina  od pozemku,  na kterém  mělo být  stavěno, byl vyloučen z možnosti uplatnit své  oprávněné námitky. Současně bylo uváděno, že ústavnost takového postupu je přinejmenším sporná (viz Doc.  JUDr.   P.  Průcha,  CSc.:   K některým  procesním  aspektům stavebně-právního  režimu,  Bulletin  Stavební  právo  č. 3/1996). Proto již  v době před novelizací  lze zaznamenat názory,  že není vyloučeno subsidiární použití definice účastenství podle správního řádu  (§  14  odst.  1),  která  je  podstatně širší, přičemž bylo argumentováno tím, že vyloučení použití správního řádu, tak jak je upraveno v § 140 stavebního  zákona, tedy slovy &quot;není-li stanoveno výslovně jinak&quot;, by mělo být  vykládáno restriktivně, a to kdykoli by  takový   výklad  byl  bližší   reálnému  životu.  Z novelizace a legálního  vymezení pojmu  &quot;sousední pozemky  a stavby  na nich&quot; však je  zřejmé, že zákonodárce  takové úvahy vyloučil,  neboť při současném  znění stavebního  zákona by  výše zmíněná  širší, a pro &quot;souseda&quot;   výhodnější,  interpretace   narazila  přinejmenším  na pravidla formální logiky. 



      Na tomto místě je třeba připomenout i praxi prvorepublikového Nejvyššího správního  soudu (dále jen &quot;NSS&quot;),  který (a to dokonce s použitím   judikatury   bývalého   Nejvyššího   správního  soudu rakouského)  vykládal pojem  &quot;soused&quot; ve  stavebním řízení  daleko liberálněji. Např.  v nálezu z 22.  6. 1938 (Boh.  A 14314/38) NSS vyslovil,  že  sousedem  je  nejen  ten,  jehož  nemovitý  majetek bezprostředně  souvisí se  staveništěm, ale  i majitel vzdálenější nemovitosti,  zejména také  pozemku ležícího  naproti projektované stavbě  přes cestu,  jestliže projekt  může mít  na jeho  nemovitý majetek  stavebně-policejní  reflex.  V tomto  případě NSS přiznal stěžovateli legitimaci  k odvolání ve správním  řízení. Stejně tak v nálezu  Boh.  A  9764/32  judikoval  NSS,  že  sousedy ve smyslu stavebního  řádu  jsou   nejen  majitelé  nemovitostí  sousedících bezprostředně   se    staveništěm,   ale   i    majitelé   objektů vzdálenějších,   jsou-li   tyto   objekty   v takovém   vztahu  ke staveništi, že  stavba může mít  na zájmy vlastníka  onoho objektu účinky,  které požívají  ochrany stavebního  řádu. Je  ovšem třeba uvést,  že NSS  měl i  ustálenou  judikaturu  o tom,  že ne  každá námitka sousedova může být považována za způsobilou soudní ochrany (&quot;správní soud  je povolán chránit jen  subjektivní veřejná práva&quot; - Boh., A 7679/29). 



      Je   tedy  zřejmé,   že  současný   stav  vymezení  účastníků stavebního řízení, tedy stav v době,  kdy jsou, či mají být, ctěna lidská  práva, je  pro &quot;sousedy&quot;  podstatně horší,  nežli stav  na začátku  století.   Tento  stav  není  ovšem   dán  jen  napadeným ustanovením §  139 písm. c) stavebního  zákona, ale také vymezením aktivní  legitimace k podání  správní žaloby  podle §  250 odst. 2 o.s.ř. Z tohoto ustanovení totiž vyplývá,  že ne každý &quot;kdo tvrdí, že byl na svých právech zkrácen rozhodnutím orgánu veřejné správy&quot; se  může  obrátit  na  soud.  K podání  správní žaloby je oprávněn podstatně užší okruh fyzických či právnických osob - žalobce musel být účastníkem správního  řízení (a to de lege,  nikoli de facto). S ohledem  na  specifickou  povahu  správního  procesu  tím  ovšem dochází k situaci,  že zdaleka ne  všechny osoby, které  mohou být pravomocným   správním   rozhodnutím    dotčeny   v   právech   či povinnostech, mohou být v soudním řízení účastníky. 



      Je evidentní, že důvodem  zařazení předmětné legální definice do   stavebního   zákona    bylo   posílení   principu   rychlosti a hospodárnosti příslušných  řízení podle stavebního  zákona, a to pevným uzavřením  okruhu těch osob, které  se účastenství domáhají s odkazem  na  vlastnická  nebo  jiná  práva  k sousedním pozemkům a stavbám  na  nich.  Jakkoli  lze  tomuto  záměru  rozumět, nelze z pohledu Ústavního soudu pominout,  že uzavřená legální definice, absolutně   vylučující   možnost   pojmout   za  účastníky  řízení i vlastníky  jiných   sousedních  pozemků  než   pozemků  majících společnou  hranici s  pozemkem,  který  je předmětem  řízení (tedy i vlastníky  pozemků   &quot;za  potokem&quot;,  &quot;za   cestou&quot;,  &quot;za  zjevně bagatelním  co do  výměry vklíněným  pozemkem ve  vlastnictví jiné osoby&quot;),  jejichž  práva  mohou  být  v  řízeních dotčena, omezuje prostor pro  správní uvážení správních orgánů  tam, kde je zjevné, že   i  přes   neexistenci  společné   hranice  mohou   být  práva &quot;nemezujícího&quot; souseda dotčena. 



      Napadené  ustanovení tím,  že vymezuje  pojem &quot;soused&quot;  přímo v zákoně,   bere   tak   správnímu   orgánu   možnost,   aby  jako s účastníkem řízení zacházel též s osobou, která očividně může být rozhodnutím  vydávaným  ve  stavebním   řízení  dotčena  ve  svých právech,  a to  i v  právech ústavně  chráněných jako  je právo na pokojné  užívání   majetku,  případně  právo   vlastnické  (čl.  1 Dodatkového protokolu k  Úmluvě, čl. 11 Listiny). To,  že je možno takovou osobu přizvat k řízení (nikoliv však jako účastníka) podle ustanovení § 59 odst. 3  stavebního zákona, je nedostatečné, neboť s ohledem  na  dikci  §  250  odst.  2  o.s.ř.,  vyřazuje napadené ustanovení  takovou osobu  z práva obrátit  se na  nezávislý soud. V tomto  smyslu  tedy  je  napadené  ustanovení  §  139  písm.  c) stavebního  zákona  zcela  evidentně  v rozporu  s čl.  36 odst. 2 Listiny,  neboť  z práva  na  přístup  k  soudu  a  soudní ochranu vylučuje toho,  kdo nejen tvrdí, že  může být správním rozhodnutím dotčen  ve svých  právech, ale  kde takové  dotčení může být zcela zřejmé. 



      Ústavní  soud si  je vědom  možných interpretačních  problémů v tom směru  &quot;až kam&quot; - do  jaké šíře či vzdálenosti  - mohou tzv. sousední pozemky,  pokud nebude platit  podmínka společné hranice, sahat. Nezbývá však než konstatovat, že posouzení této otázky bude vždy věcí  individuálních případů (zřejmě s  přihlédnutím k povaze zamyšlených staveb a z  ní plynoucích možných nežádoucích dopadů), a to  jak na  úrovni rozhodovací  praxe stavebních  úřadů, tak  na úrovni  rozhodování  o  přezkoumávání  těchto  rozhodnutí  v rámci správního soudnictví. Samotná náročnost takového posuzování nemůže však být dostatečným důvodem pro  postup opačný, který by spočíval (a tak tomu de lege lata je) v koncipování legální definice, která nebude  sice  činit  žádné  interpretační  problémy,  nicméně její existence, jak již shora uvedeno, může zužovat prostor pro ochranu ústavně zaručených práv. 



      Z uvedených  důvodů bylo proto  návrhu na zrušení  ustanovení § 139 písm.  c) stavebního zákona pro  jeho rozpor s čl.  36 odst. 2 Listiny  vyhověno  a  napadené  ustanovení  bylo  dnem vyhlášení tohoto nálezu  ve Sbírce zákonů  zrušeno (§ 70  odst. 1 zákona  č. 182/1993 Sb., o Ústavním soudu, ve znění pozdějších předpisů). 



      Pro úplnost pak Ústavní soud  na závěr k poukazu Ministerstva pro místní rozvoj na usnesení Ústavního  soudu ze dne 10. 3. 1996, sp. zn. IV.  ÚS 53/95, dodává, že v  uvedené věci, specifické tím, že  se  týkala  stavebního  řízení,  jehož  předmětem  byla stavba nikoliv  standardní, hrála  roli při  posouzení otázky účastenství tehdejších stěžovatelů i prostorová působnost stavebního zákona. 



  



  



  

